# -*- mode: mandoku-view -*-
#+TITLE: 詩本義
#+DATE: 2015-09-23 09:36:29
#+PROPERTY: JUAN 13


　　一義解¶
甘棠美召伯也其詩曰蔽芾甘棠勿翦勿伐召伯所¶茇
毛鄭皆謂蔽芾小貎茇舎也召伯本以不欲煩勞¶人故
舎於棠下棠可容人舎其下則非小樹也據詩¶意乃召
伯死後思其人爱其樹而不忍伐則作詩時¶益非小樹
矣毛鄭謂蔽芾為小者失詩義矣蔽能蔽¶風日俾人舎
<pb:KR1c0008_WYG_013-1b>
其下也芾茂盛貌蔽芾乃大樹之茂盛¶者也<md:KR1c0008_SBCK_013-1b>¶日月衞莊姜遭州吁之難傷已不見荅於先君也¶其詩
曰日居月諸東方自出父兮母兮畜我不卒者¶謂父母
不能畜養我終身而嫁我於衞使至困窮也¶女無不嫁
其曰畜我不卒者困窮之人尤怨之辭也¶鄭謂莊姜尊
莊公如父母而遇我不終者非也妻之¶事夫尊親如父
母義無此理也¶
谷風刺夫婦失道也衞人淫於新昏而棄其舊室其¶詩
<pb:KR1c0008_WYG_013-2a>
曰毋逝我梁毋發我笱我躬不閲遑恤我後者舊¶室被
棄之辭也禁其新昏毋發我笱者言棄妻將去¶猶顧惜
其家之物既而嘆曰我身尚不容安能恤其後<md:KR1c0008_SBCK_013-2a>¶事乎以
見其妻雖去而猶不忘其家所以深嫉其夫¶也鄭謂禁
其新昏毋之我家以取我室家之道者非¶也蓋舊室所
以見棄者為有新昏爾尚安能禁其毋¶之我家乎又云
何暇憂我後所生之子孫者亦非也¶據詩意後後事也¶
簡兮刺不用賢也衞之賢者仕於伶官也其詩曰有¶力
<pb:KR1c0008_WYG_013-2b>
如虎執轡如組左手執籥右手秉翟者謂此賢者¶才力
皆可任用而反使之執籥秉翟為伶官也萬舞¶正是惜
其非所宜為也豈以為能哉矧能籥舞豈足¶為文武道
備鄭云能籥舞言文武道備者非也<md:KR1c0008_SBCK_013-2b>¶木𤓰美齊桓公也衞國有狄人之敗桓公救而封之¶衞
人思之欲厚報也其詩曰投我以木𤓰報之以瓊¶琚匪
報也永以為好也鄭謂欲令齊長以為玩好結¶已國之
恩者非也詩人但言齊德于衞衞思厚報永¶為兩國之
<pb:KR1c0008_WYG_013-3a>
好爾好當如繼好息民之好木𤓰薄物瓊¶琚寶玉取厚
報之意爾豈以為玩好也¶
蘀兮刺忽也君弱臣强不倡而和也其詩曰蘀兮蘀¶兮
風其吹女鄭謂風喻號令喻君有政敎臣乃行之¶近得
之矣又曰叔兮伯兮倡予和女毛謂君倡臣和¶是矣鄭
謂羣臣無其君自以强弱相服女倡矣我則<md:KR1c0008_SBCK_013-3a>¶和之者非
也詩人本謂蘀須風吹則動臣須君倡則¶和爾如鄭之
說與上文意不相屬非詩人之本義國¶君以伯叔稱其
<pb:KR1c0008_WYG_013-3b>
臣者蓋大臣也¶
野有蔓草民窮於兵革男女失時思不期而㑹也其¶詩
曰野有蔓草零露漙兮有美一人清揚婉兮邂逅¶相遇
適我願兮此詩文甚明白是男女昏娶失時邂¶逅相遇
於野草之間爾何必仲春時也周禮言仲春¶之月會男
女之無夫家者學者多以此說為非就如¶其說乃是平
時之常事兵亂之世何待仲春鄭以蔓¶草有露為仲春
遂引周禮會男女之禮者衍說也<md:KR1c0008_SBCK_013-3b>¶
<pb:KR1c0008_WYG_013-4a>
伐檀刺貪也在位貪鄙無功受禄君子不得仕進也¶其
詩曰坎坎伐檀兮寘之河之干兮河水清且漣猗¶毛謂
伐檀以俟世用若俟河水清且漣如毛之說是¶寘檀於
濁河之側以俟河清不可得也據詩文乃寘¶檀於清河
之側爾初無俟清之意知毛之說非也詩¶人之意謂伐
檀將以為車行陸而寘於河干河水雖¶清漣然檀不得
其用如君子之不得仕進莫能施其¶用矣其下章伐輻
伐輪義皆同也
<pb:KR1c0008_WYG_013-4b>
羔裘晉人刺其在位不恤其民也其詩曰羔裘豹袪¶自
我人居居豈無他人維子之故鄭謂此民卿大夫采<md:KR1c0008_SBCK_013-4a>¶邑
之民爾又云我不去者念子故舊之人據詩乃晉¶人述
其國民怨上之辭云我豈無他國可往猶顧子¶而不去
爾在位者晉國執政之大臣民於上位何論¶故舊序但
云不恤其民鄭何據而限以卿大夫采邑¶皆曲說也¶
七月陳王業也其詩曰三之日于耜四之日舉趾同¶我
婦子饁彼南畆田畯至喜據詩農夫在田婦子往¶饁田
<pb:KR1c0008_WYG_013-5a>
大夫見其勤農樂事而喜爾鄭易喜為饎謂饎¶酒食也
言餉婦為田大夫設酒食也鄭多改字前世¶學者已非
之然義有不通不得已而改者猶所不取<md:KR1c0008_SBCK_013-4b>¶況此義自明
何必改之以曲就衍說也¶
南山有臺樂得賢也其詩曰南山有臺北山有萊樂¶只
君子邦家之基鄭謂山有草木以自覆蓋成其髙¶大喻
人君有賢臣以自尊顯者非也考詩之義本謂¶髙山多
草木如周大國多賢才爾且山以其髙大故¶草木托以
<pb:KR1c0008_WYG_013-5b>
生也豈由草木覆蓋然後成其髙大哉¶
菁菁者莪樂育才也君子能長育人材則天下喜樂¶之
矣其詩曰菁菁者莪在彼中阿既見君子樂且有¶儀育
材之道博矣人之材性不一故善育材者各因¶其性而
養成之或敎於學或命以官勸以爵禄勵以<md:KR1c0008_SBCK_013-5a>¶名節使人
人各極其所能然則君子所以長育之道¶亦非一也而
鄭氏引禮家之說曰人君敎學國人秀¶士選士俊士造
士進士養之以漸至於官之者拘儒¶之狹論也又曰既
<pb:KR1c0008_WYG_013-6a>
敎學之又不征役者衍說也既見¶君子樂且有儀謂此
君子樂易而有威儀爾樂易所¶以容衆有儀所以為人
法也而鄭謂有官爵然後得¶見君子見則心喜樂又以
禮儀見接者亦衍說也鄭¶氏解詩常患以衍說害義如
其所説則未仕之人不¶見君子而不得敎育矣¶
采芑宣王南征也其詩稱述將帥師徒車服之盛威<md:KR1c0008_SBCK_013-5b>¶武
之容而其首章曰薄言采芑于彼新田于此菑畝¶者言
宣王命方叔為將以伐荆蠻取之之易如采芑¶爾芑苦
<pb:KR1c0008_WYG_013-6b>
菜也人所常食易得之物于新田亦得之于¶菑畝亦得
之如宣王征伐四夷所往必獲也其言采¶芑猶今人云
拾芥也其所以往而必得之易者由命¶方叔為將而師
徒車服之盛威武之容如詩下章所¶陳是也毛鄭於此
篇車服物名訓詁尤多其學博矣¶獨於采芑之義失之
以謂宣王中興必用新美天下¶之士鄭又謂和治軍士
之家而養育其身可謂迂疎¶矣<md:KR1c0008_SBCK_013-6a>¶頍弁刺幽王也暴戾無親孤危將亡也其詩曰如彼¶雨
<pb:KR1c0008_WYG_013-7a>
雪先集維霰箋云喻幽王不親九族亦有漸自微¶至甚
如先霰後大雪非詩意也考詩之意非謂不親¶九族有
漸謂其危亡有漸爾謂國將亡必先離其九¶族如雪將
降必先下霰見霰知必有雪見九族離心¶知必亡國必
然之理也故其下文云死喪無日無幾¶相見也¶
魚藻刺幽王也言萬物失其性王居鎬京將不能以¶自
樂故君子思古之武王焉其詩曰魚在在藻有頒¶其首
王在在鎬豈樂飲酒鄭謂魚之依水草猶人之<md:KR1c0008_SBCK_013-6b>¶依明王
<pb:KR1c0008_WYG_013-7b>
明王之時魚處於藻得其性則肥充詩之言¶有述事者
有比物者一句之中不能兼此兩義也魚¶藻述事之言
也詩人謂幽王時萬物失其性而不安¶其生王亦將不
能長有其樂也乃思古武王之時萬¶物得其性故王亦
安其樂其言魚在在藻者言萬物¶之得其性也王在在
鎬者謂武王安其樂爾其義止¶於如此而已鄭謂魚依
水草如人依明王者非詩人¶之本意也¶
板刺厲王也其詩曰上帝板板下民卒癉者上帝天¶也
<pb:KR1c0008_WYG_013-8a>
其民呼天而訴曰上帝板板者謂天宜愛養下民<md:KR1c0008_SBCK_013-7a>¶而今
反使民皆病也其意如此而已毛鄭以為上帝¶斥王者
非也其下云天之方難又以為斥王者亦非¶也天之方
蹶方虐方懠及天之牖民皆呼天而訴之¶辭也其謂天
之方虐者天不宜酷虐蓋民怨尤之辭¶猶言天未悔禍
也苟如鄭說其卒章云敬天之怒又¶豈得為斥王乎故
凡言天者皆謂上天也¶
雲漢仍叔美宣王也遇烖而懼側身修行欲銷去之¶其
<pb:KR1c0008_WYG_013-8b>
詩曰昊天上帝則不我遺胡不相畏先祖于摧毛¶訓摧
為至初無義理鄭又改摧為嗺嗟也改字先儒¶不取據
詩摧當為摧壞之義謂旱既太甚人民饑饉<md:KR1c0008_SBCK_013-7b>¶不能為國
則將摧壞先祖之基業爾故其下章又云¶父母先祖胡
寧忍予者其義同也而毛鄭皆謂先祖¶文武為民父母
者亦非也蓋詩人述宣王訴于父母¶及先祖爾¶
召旻凡伯刺幽王大壞也其詩曰旻天疾威天篤降¶喪
又云天降罪罟皆述周之人民呼天而怨訴之辭¶也其
<pb:KR1c0008_WYG_013-9a>
義與瞻卬同而毛鄭常以為斥王者皆非也¶
有客微子來見祖廟也其詩曰有客有客亦白其馬¶毛
以為亦周鄭以為亦武庚者其說皆非也毛鄭之¶意謂
亦者又也有因之辭也以謂彼既為是此又為<md:KR1c0008_SBCK_013-8a>¶是者為
亦也其謂亦周亦武庚者謂周人與武庚乘¶白馬而微
子亦乗白馬也今考詩之文不然詩言亦¶者多矣若抑
曰哲人之愚亦維斯戾者似因上文先¶述庶人之愚然
庶人之愚自云亦職維疾則又無所¶因以此知其不然
<pb:KR1c0008_WYG_013-9b>
也卷阿曰鳳凰于飛亦集爰止鄭¶以為亦衆鳥其義不
通已見别論至其下章又云亦¶傅于天則鄭更無所說
菀桞曰有鳥髙飛亦傅于天¶鄭亦無所說蓋其義不通
不能為說也至於人亦有¶言亦孔之哀民亦勞止之類
甚多皆非有所因蓋亦¶者詩人之語助爾然則亦白其
馬者直謂有客乘白<md:KR1c0008_SBCK_013-8b>¶馬爾況詩無周及武庚之文二家
妄自為說所以不¶同也¶
閟宫頌僖公也其詩曰赫赫姜嫄其德不回上帝是¶依
<pb:KR1c0008_WYG_013-10a>
無災無害彌月不遲毛謂上帝是依依其子孫鄭¶謂依
其身也天依慿而降精氣鄭之此說是用履帝¶武敏歆
之說也其言怪妄生民之論詳之矣而毛謂¶依其子孫
者亦非也其上下文方言姜嫄生后稷時¶事與上帝依
其子孫文意不屬據詩意依猶賴也謂¶上帝是賴者言
姜嫄賴天帝之靈而生后稷無災害¶爾<md:KR1c0008_SBCK_013-9a>¶　　取舎義¶
緑衣衞莊姜傷己也言妾上僭夫人失位也其詩曰¶緑
<pb:KR1c0008_WYG_013-10b>
兮衣兮緑衣黃裏毛謂緑間色黄正色者言間色¶賤反
為衣正色貴反為裏以喻妾上僭而夫人失位¶其義甚
明而鄭改緑為褖謂褖衣當以素紗為裏而¶反以黃先
儒所以不取鄭氏於詩改字者以謂六經¶有所不通當
闕之以俟知者若改字以就已說則何¶人不能為說何
字不可改也況毛義甚明無煩改字¶也當從毛¶
旄丘責衞伯也狄人迫逐黎侯寓于衞衞不能修方<md:KR1c0008_SBCK_013-9b>¶伯
連率之職黎之臣子以責于衞也其卒章曰叔兮¶伯兮
<pb:KR1c0008_WYG_013-11a>
褎如充耳毛謂大夫褎然有尊盛之服而不能¶稱鄭謂
充耳塞耳也言衞諸臣如塞耳無聞知也據¶詩四章皆
責衛之辭其卒章云充耳者謂衞諸臣聞¶我所責如不
聞也鄭義為長當從鄭¶
出其東門閔亂也鄭公子互爭兵革不息男女相棄思
保其室¶家焉其詩曰出其闉闍有女如荼毛謂荼英荼
也言¶皆喪服也鄭謂荼茅秀物之輕者飛行無常考詩
之¶意云如荼者是以女比物也毛謂喪服疎矣且棄女
<pb:KR1c0008_WYG_013-11b>
不當喪服而下文云雖則如荼匪我思且言女雖輕<md:KR1c0008_SBCK_013-10a>¶美
匪我所思爾以文義求之不得為喪服當從鄭¶
敝笱刺文姜也魯桓公微弱不能防閑文姜使至淫亂
其詩曰敝笱在梁其魚魴鰥毛謂鰥大魚也鄭謂鰥魚
子也孔穎達正義引孔叢子言鰥魚之大盈車則毛謂
大魚不無據矣鄭改鰥字為鯤遂以為魚子其義得失
不較可知也詩人之意本以魯桓弱不能制强則敝笱
不能制大魚是其本義苟如鄭說則小猶不能制大則
<pb:KR1c0008_WYG_013-12a>
可知義亦可通然鰥為大魚非毛臆說又其下文言從
者如雲雨是其黨衆盛恣行無所畏忌以見齊子强盛
宜以大魚為比皆當從毛
載驅齊人刺襄公也盛其車服與文姜淫播其惡於¶萬
民焉其詩曰四驪濟濟垂轡濔濔魯道有蕩齊子¶豈弟
毛云言文姜於是樂易然者謂文姜為淫穢之¶行曽不
畏忌人而襄公乗驪垂轡而行魯道文姜安¶然樂易無
慚恥之色也其義甚明鄭改豈字為闓轉¶引古文尚書
<pb:KR1c0008_WYG_013-12b>
以弟為圛而訓圛為明以為闓明猶發¶夕也迂疎甚矣<md:KR1c0008_SBCK_013-10b>¶當從毛¶
園有桃刺時也大夫憂其君儉嗇不能用其民也其¶詩
曰園有桃其實之殽毛謂園有桃其實之食國有¶民得
其力鄭謂魏君薄公税省國用不取於民食園<md:KR1c0008_SBCK_013-11a>¶桃而已
考詩之意本刺魏君儉嗇不能用其民者謂¶不知為國
者用有常度其取於民有道而過自儉嗇¶爾非謂其不
取於民但食桃也桃非終歲常食之物¶於理不通其曰
<pb:KR1c0008_WYG_013-13a>
園有桃其實之殽謂園有桃尚可取¶而食況國有人民
反不能取之以道至使國用不足¶而為儉嗇乎毛說為
是當從毛¶
椒聊刺晉昭公也君子見沃之盛强知其蕃衍盛大¶子
孫將有晉國焉其詩曰椒聊之實蕃衍盈升彼其¶之子
碩大無朋毛謂朋比也鄭謂平均無朋黨彼其¶之子曲
沃桓叔也詩人但憂桓叔盛大將奪晉國本<md:KR1c0008_SBCK_013-11b>¶不美其為
政平均也毛以朋為比比者以類相附之¶謂也無朋者
<pb:KR1c0008_WYG_013-13b>
謂桓叔盛大無與為比謂其特盛出於¶倫類也義當從
毛¶
綢繆刺晉亂也國亂則昏姻不得其時其詩曰綢繆¶束
薪三星在天毛謂三星參星也男女待禮而成若薪¶芻
待人事而後束鄭謂三星心星也二月之合宿故¶嫁娶
者以為候今我束薪於野乃見在天則三月之¶末四月
之中見於東方矣故云不得其時參心皆三¶星而知鄭
義為得者以其所見之月候嫁娶早晚為¶有理毛以束
<pb:KR1c0008_WYG_013-14a>
薪喻男女成昏於義不類鄭謂因束薪<md:KR1c0008_SBCK_013-12a>¶於野而見天星
義簡而直故皆當從鄭¶
蜉蝣刺奢也昭公國小而迫好奢而任小人也其詩¶曰
蜉蝣之羽衣裳楚楚考詩之意謂曹國迫小而昭¶公無
法自守將至危亡但好奢侈而整飾其衣服楚¶楚然如
蜉蝣雖有羽翼不能久生也鄭謂不知君臣¶死亡無日
如渠略者是也毛謂渠略猶有羽翼以自¶修飾則是昭
公不能修飾衣服不如渠略爾與詩之義¶正相反也當
<pb:KR1c0008_WYG_013-14b>
從鄭¶
下泉思治也曹人疾共公侵刻下民也其詩曰冽彼¶下
泉浸彼苞稂毛謂稂童梁非溉草得水而病鄭謂<md:KR1c0008_SBCK_013-12b>¶稂當
作涼涼草蕭蓍之屬毛鄭皆謂泉流浸病其草¶如共公
為政困病其民大意則同但稂為童梁其義¶自通何煩
改字理當從毛¶
楚茨刺幽王也其詩曰或肆或將毛謂肆者陳于牙¶將
者齊于内鄭謂或肆其骨體于爼或奉持而進之¶詩之
<pb:KR1c0008_WYG_013-15a>
大義毛鄭皆得之無所違異惟此一句雖不害¶大義然
各為一說使學者莫知所從以理考之當從¶鄭¶
𤣥鳥祀髙宗也其詩曰天命𤣥鳥降而生商毛謂春¶分
𤣥鳥降有娀氏女簡狄配髙辛氏帝帝率與之祈<md:KR1c0008_SBCK_013-13a>¶於郊
禖而生契故本其為天所命以𤣥鳥至而生焉¶古今雖
相去逺矣其為天地人物與今無以異也毛¶氏之說以
今人情物理推之事不為怪宜其有之而¶鄭謂吞鳦卵
而生契者怪妄之說也秦漢之間學者¶喜為異說謂髙
<pb:KR1c0008_WYG_013-15b>
辛氏之妃陳&KR0289;氏女感赤龍精而生¶堯簡狄吞鳦卵而
生契姜嫄履大人迹而生后稷髙¶辛四妃其三皆以神
異而生子蓋堯有盛德契稷後¶世皆王天下數百年學
者喜為之稱述欲神其事故¶務為竒說也至帝摯無所
稱故獨無說鄭學博而不¶知統又特喜䜟緯諸書故於
怪說尤篤信由是言之<md:KR1c0008_SBCK_013-13b>¶義當從毛¶
　
　詩本義卷十三¶
<md:KR1c0008_SBCK_014-1a>¶
<pb:KR1c0008_WYG_014-1a>
欽定四庫全書
　詩本義卷十四¶　　　　　宋　歐陽修¶　撰
　　時世論¶
案

# -*- mode: mandoku-view; -*-
#+TITLE: 詩本義
#+DATE: 2015-09-12 00:39:42.665138
#+PROPERTY: ID KR1c0008
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB09n0693-006詩本義-卷六.
<pb:KR1c0008_SBCK_006-1a>¶
詩本義卷第六¶
　　　　　　歐陽氏¶
　　　　鹿鳴¶
論曰鹿鳴言文王能燕樂嘉賓以得臣下之歡心爾¶
考詩之意文王有酒食以與羣臣燕飲如鹿得美草¶
相呼而食爾其義止於如此而傳云懇誠發于中者¶
衍&KR0003;也聖人不窮所不知鳥獸之&KR0011;安能知其誠不¶
誠考上下經文&KR0004;無此意可謂衍&KR0003;也其曰人之好¶
我示我周行者謂示我於周行恩禮之勤&KR0002;此爾古¶
字多通用示視義同而鄭改示爲寘遂失詩義毛傳¶
<pb:KR1c0008_SBCK_006-1b>¶
德音孔昭旣簡略未知其得失鄭引飲酒之禮於旅¶
也語謂此嘉賓語國君以先王德敎國君以此賓語¶
示天下之民使其化之皆不偷於禮義者非也且使¶
庶民不薄於禮義必須君臣漸積敎化使然豈飲酒¶
之際一言可致此其曲&KR0003;也考詩之意使君子則傚¶
我者謂傚我厚嘉賓也¶
本義曰文王有酒食能與羣臣共其燕樂三章之義¶
皆然其首章言人之好我示我周行云者言我有賢¶
臣與其同樂旣飲食之又奏以笙簧將以幣帛凡人¶
之欲與我相好者示我於周行之臣恩意如此爾其¶
<pb:KR1c0008_SBCK_006-2a>¶
二章云德音孔昭視民不恌君子是則是傚者又言¶
我此嘉賓皆有令德之音逺聞我待之厚禮所以示¶
民遇此嘉賓不薄之意使凡爲君子者當則傚我所¶
爲常厚禮有德者故其下言又云我有㫖酒嘉賓式¶
燕以遨者謂君子當傚我厚嘉賓也其卒章之義甚¶
明不煩曲解¶
　　　　皇皇者華¶
論曰皇華序及箋傳皆失之然其大義僅存也據序¶
正言君遣使臣逺而有光華此但解首章一句爾其¶
所以累章丁寧之意甚多不止有光華而巳也其云¶
<pb:KR1c0008_SBCK_006-2b>¶
送之以禮樂則詩文無之又衍&KR0003;也毛鄭之失在乎¶
皆用魯穆叔之&KR0003;爲箋傳故其穿鑿泥滯於義不通¶
也凡詩五章悉用此爲解則一篇之義皆失矣毛以¶
懷爲和&KR0004;無義理鄭改爲私用穆叔之&KR0003;爾其忠信¶
爲周訪問爲咨意謂大夫出使見忠信之賢人就之¶
訪問今詩文乃曰周爰咨諏是出見忠信之賢人止¶
一周字豈成文理若直以周爲周詳周徧之周則其¶
義簡直不解自明也又曰訪問爲咨則所問何者非¶
事而獨以咨諏爲咨事其下咨謀咨度咨詢非事而¶
何其又以謀事之難易爲咨謀而穆叔直謂咨難爲¶
<pb:KR1c0008_SBCK_006-3a>¶
謀&KR0002;書曰汝有大疑謀及卿士庶人則凡問於人皆¶
可曰謀矣書又云爾有嘉謀入告于君則又不止問¶
於人爲謀以事告人亦曰謀矣其又以咨禮義所冝¶
爲度而穆叔止云咨禮二&KR0003;亦自不同且度忖度也¶
施於何事不可奚專於咨禮義哉其又以親戚之謀¶
爲詢書曰詢于衆豈皆親戚乎&KR0002;此之&KR0011;甚多故可¶
知其穿鑿泥滯於義不通而亡德之&KR0003;可廢也據詩¶
首章直言使臣將命而岀有光華爾毛鄭所謂逺近¶
髙下不易其色亦衍&KR0003;也¶
本義曰周之國君遣其臣出使其首章稱美其賢材¶
<pb:KR1c0008_SBCK_006-3b>¶
能將君命爲國光華于外爾云于原隰者其道路所¶
經也旣又勉其於事毎思惟恐不及也懷思也其二¶
章以下則戒其調御車馬雖有驅馳之勞不忘國事¶
周詳訪問因以博採廣聞不徒將一事而出也詩人¶
述此見周之興國之初其君臣勤勞於事如此爾諏¶
謀度詢其義不異但變文以叶韻爾詩家若此其&KR0011;¶
甚多¶
　　　　棠棣¶
論曰毛傳鄂不韡韡但云鄂鄂然光明其言雖簡然¶
於義未失而鄭改不爲拊先儒固巳言其非矣且不¶
<pb:KR1c0008_SBCK_006-4a>¶
韡韡者韡韡也古詩之語如此者多何煩改字爲拊¶
蓋巳言鄂則足見相承之意矣毛謂聞常棣之言爲¶
今者蓋嫌作詩之人指當時爲今而義不通於後故¶
言後丗之誦是詩以相戒者所誦詩之時即爲今矣¶
意謂後丗之人亦莫如兄弟矣此義雖不解亦可在¶
毛氏巳爲衍而鄭又從而爲&KR0003;曰始聞常棣之&KR0003;也¶
如此則人之恩親無如兄弟之厚皆衍&KR0003;也毛解原¶
隰裒矣兄弟求矣止言裒聚也求矣言求兄弟於詩¶
雖無所發明然未爲害義鄭則不然且詩止云兄弟¶
求矣而鄭謂能立榮顯之名旣於詩無文箋何從而¶
<pb:KR1c0008_SBCK_006-4b>¶
得此義又云原隰以相與聚居之故故能定髙下之¶
名者亦非也且原也隰也乃土地髙下之别名爾土¶
地不動無情之物或髙或下不相爲謀安有相與聚¶
居之理此尤爲曲&KR0003;也毛謂飲酒之飫爲私者燕私¶
之意也鄭乃云圖非常大疑之事豈詩人本意哉惟¶
不如友生之&KR0003;毛鄭意同而皆失且詩人本欲親兄¶
弟如毛鄭之&KR0003;則是作詩者敎人急難時親兄弟安¶
平則不如親友生矣¶
本義曰作詩者見時兄弟失道乃取常棣之木花蕚¶
相承韡韡然可愛者以比兄弟之相親宜如此因又¶
<pb:KR1c0008_SBCK_006-5a>¶
極陳人情以謂人之親莫如兄弟凡人有死喪可畏¶
之事惟兄弟是念雖在原隰廣野衆聚之中必求其¶
兄弟如脊令飛鳴而求其&KR0011;此旣言兄弟之相親者¶
如是又言兄弟雖有内䦧者至逢外侮猶共禦之又¶
言當急難時雖有朋友但能長歎而無相助者惟兄¶
弟自相求如此及乎喪亂平而安寧則反視兄弟不¶
如友生此乃責之之辭所謂弔其不咸也由是盛陳¶
籩豆飲酒之樂以謂兄弟宜以此相樂則妻子室家¶
皆和樂矣使其深思如此爲是乎¶
　　　　伐木¶
<pb:KR1c0008_SBCK_006-5b>¶
論曰伐木文王之雅也其詩曰以速諸父毛謂天子¶
謂同姓諸侯曰父陳饋八簋又以爲天子之簋則此¶
詩文王之詩也伐木庶人之賤事不宜爲文王之詩¶
作序者自覺其非故曰自天子至于庶人未有不須¶
友以成者且文王之詩雖欲汎言凡人須友以成猶¶
當以天子諸侯之事爲主因而及於庶人賤事可矣¶
今詩每以伐木爲言是以庶人賤事爲主豈得爲文¶
王之詩鄭氏云昔日未居位在農時與友生爲伐木¶
勤苦之事者亦非也且文王未居位未甞在農也古¶
者四民異業其他諸侯至於卿大夫士未居位時皆¶
<pb:KR1c0008_SBCK_006-6a>¶
不爲農亦不必自伐木庶人當伐木者又無位可居¶
以此知鄭&KR0003;爲繆也詩云伐木丁丁鳥鳴嚶嚶出自¶
幽谷遷于喬木又曰相彼鳥矣猶求友聲矧伊人矣¶
不求友生考詩之意是鳥在木上聞伐木之聲則驚¶
鳴而飛遷于他木方其驚飛倉卒之際猶不忘其&KR0011;¶
相呼而去其在人也可不求其友乎其義甚明矣然¶
果如此義則是此詩主以鳥鳴求友爲喻爾至其下¶
章則了不及鳥鳴之意但云伐木許許伐木于阪便¶
述朋友之事與首章意殊不&KR0011;蓋失其本義矣故闕¶
其所未詳¶
<pb:KR1c0008_SBCK_006-6b>¶
　　　　天保¶
論曰天保六章其義一也皆下愛其上之辭其文甚¶
顯而易明然毛鄭不能無小失鄭以俾爾多益以莫¶
不興爲毎物益多及草木暢茂禽獸碩大川之方至¶
爲萬物増多皆詩文無之雖國君受天之福則當&KR0013;¶
於民物然詩旣無文則爲衍&KR0003;毛以公爲事鄭謂先¶
公是矣若鄭謂群臣舉事得宜而受福禄亦詩文無¶
之¶
本義曰天之安定我君甚堅固旣禀以信厚之德則¶
何福不可以除之俾爾多益而衆也旣曰何福不除¶
<pb:KR1c0008_SBCK_006-7a>¶
矣又曰俾爾戩榖又曰無所不宜而受天百禄又曰¶
降爾遐福其所以慇懃重&KR0232;如此而猶曰維日不足¶
也其下章則又欲其國家興盛如山阜岡陵之髙大¶
如川流之浸長而又増之旣則又言非惟天之福我¶
君如此至于四時豐㓗酒食祀其先公先君而神亦¶
詒之多福使民及群&KR0058;百姓皆&KR0013;及之前旣欲其興¶
盛則又欲其永乆故多引常乆不虧壞之物以爲況¶
曰如日如月之常明如山之常在如松柏之常茂其¶
卒章云無不或承者謂上六章之所陳者使我君皆¶
承之也大抵此詩六章文意重&KR0232;以見愛其上深至¶
<pb:KR1c0008_SBCK_006-7b>¶
如此爾&KR0106;常也詩人爾其君者蓋稱天以爲言¶
　　　　出車¶
論曰詩文雖簡易然能曲盡人事而古今人情一也¶
求詩義者以人情求之則不逺矣然學者常至於迂¶
逺遂失其本義毛鄭謂出車于牧以就馬且一二車¶
邪自可以馬駕而出&KR0002;衆車邪乃不以馬就車而使¶
人挽車逺就馬于牧此豈近人情哉又言先岀車於¶
野然後召將率亦於理豈然其以草蟲比南仲阜螽¶
比近西戎諸侯由是四章五章之義皆失一篇之義¶
不失者幾何¶
<pb:KR1c0008_SBCK_006-8a>¶
本義曰西伯命南仲爲將往伐玁狁其成功而還也¶
詩人歌其事以爲勞還之詩自其始出車至其執訊¶
獲醜而歸備述之故其首章言南仲爲將始駕戎車¶
出至于郊則稱天子之命使我來將此衆遂戒其僕¶
夫以趍王事之急難二章陳其車旟以謂軍容之盛¶
雖如此然我心則憂王事我僕則亦勞瘁矣三章遂¶
城朔方而除玁狁其四章五章則言其凱旋之樂叙¶
其將士室家相見歡欣之語其將士曰昔我出師時¶
&KR0112;稷方華今我來歸則雨雪消釋而&KR0378;塗矣我所以¶
乆於外如此者以王事之故不得安居我非不思歸¶
<pb:KR1c0008_SBCK_006-8b>¶
蓋畏簡書也其室家則曰自君之出我見阜螽躍而¶
與非&KR0011;之草蟲合自懼獨居有所強迫而不能守禮¶
每以此草蟲爲戒故君子未歸時我常憂心忡忡今¶
君子歸矣我心則降我所以獨居憂懼如此者以我¶
君子岀從南仲征伐之故也其卒章則述其歸時春¶
日暄妍草木榮茂而禽鳥和鳴於此之時執訊獲醜¶
而歸豈不樂哉由我南仲之功赫赫然顯大而玁狁¶
之患自此遂平也¶
　　　　湛露¶
論曰據序止言天子宴諸侯而箋以二章爲燕同姓¶
<pb:KR1c0008_SBCK_006-9a>¶
三章爲燕庶姓卒章爲燕二王後者詩旣無文皆爲¶
衍&KR0003;由詩有在宗載考之言遂生穿鑿爾鄭又以露¶
之在物柯葉低垂喻諸侯有似醉之皃天子賜爵則¶
皃變肅敬有似露見日而晞何其臆&KR0003;也詩但言露¶
匪陽不晞爾初無柯葉低垂之文鄭何從而得此義¶
&KR0002;詩人欲述諸侯似醉之狀則當以柯葉低垂之意¶
見於文也今但言露非見日不乾則非喻似醉之狀¶
矣天子燕諸侯當以晝而此詩但言夜飲者燕禮有¶
宵則設燭之禮是古雖以禮飲酒有至夜者所以申¶
燕私之恩盡慇懃之意蓋晝燕常禮不足道而舉其¶
<pb:KR1c0008_SBCK_006-9b>¶
燕私慇懃之意以見天子恩禮諸侯之厚此詩人所¶
以爲美也¶
本義曰天之潤澤於物者&KR0002;雨&KR0002;雪&KR0002;水泉之浸其¶
&KR0011;非一而獨以露爲言者露以夜降者也因其夜飲¶
故近取以爲比云湛湛之露潤霑於物非至曙則不¶
乾厭厭之飲恩被於諸侯非至醉則不止其義如此¶
而巳其言在彼豐草&KR0142;&KR0068;者以露之被草木如王恩¶
被諸侯爾又云令德令儀者言此與燕之臣皆有令¶
德令儀爾其桐其椅木之美者其實離離然亦喻諸¶
侯在燕有威儀爾詩人比事多於卒章别引他物&KR0002;¶
<pb:KR1c0008_SBCK_006-10a>¶
下泉之詩芃芃&KR0112;苗之&KR0011;是也在宗載考毛傳是矣¶
　　　　鴻鴈¶
論曰詩所刺美或取物以爲喻則必先道其物次言¶
所刺美之事者多矣如關關雎鳩在河之洲窈窕淑¶
女君子好逑又如維鵜在梁不濡其翼彼其之子不¶
稱其服者是也詩非一人之作體各不同雖不盡如¶
此然如此者多也鴻鴈詩云鴻鴈于飛肅肅其羽之¶
子于征劬勞于野以文義考之當是以鴻鴈比之子¶
而康成不然乃謂鴻鴈知辟隂就陽喻民知就有道¶
之子自是侯伯卿士之述職者上下文不相須豈成¶
<pb:KR1c0008_SBCK_006-10b>¶
文理鄭於三章所解皆然則一篇之義皆失也¶
本義曰厲王之時萬民離散不安其居而宣王之興¶
遣其臣四出于野勞來還定安集之至于矜寡使皆¶
得其所其所遣使臣奔走于外如鴻鴈之飛其羽聲¶
肅然而勞其體也其二章言使臣暫止爲民營築居¶
室其暫止於野也如鴻鴈集于澤爾其卒章云哀鳴¶
嗸嗸者以比使臣自訴也其自訴云哲人知我者謂¶
我以君命安集流民而不憚劬勞爾愚人不知我者¶
謂我好興役動衆爲驕奢也或謂據序言美宣王而¶
此詩之&KR0003;但述使臣疑非本義且使離散之民還定¶
<pb:KR1c0008_SBCK_006-11a>¶
安集者由宣王能遣人以恩意勞來之也天子之尊¶
必不自往作序者不言遣使以不待言而可知也復¶
何疑哉¶
　　　　&KR0198;水¶
論曰序言&KR0198;水規宣王也則是規正宣王之過失爾¶
今考詩文及箋傳乃是刺諸侯驕恣不朝及妄相侵¶
伐等事了不及宣王也蓋箋傳未得詩人之本意爾¶
本義曰宣王中興於厲王之後諸侯未洽王之恩德¶
故詩人規戒宣王以恩德親諸侯云&KR0198;彼流水朝宗¶
于海者言諸侯朝王如水朝海以此規王當容納諸¶
<pb:KR1c0008_SBCK_006-11b>¶
侯如海納衆水也鴥彼飛隼載飛載止者言諸侯之¶
來者如隼之或飛或止其或來或不來不可常又規¶
王宜常以恩德懷來之也嗟我兄弟&KR0022;人諸友莫肯¶
念亂誰無父母者言此同姓異姓之諸侯雖不念王¶
室之亂然誰非父母所生謂人人皆知親親之恩又¶
規王若以恩德懷之則皆親附矣念亂者厲王之亂¶
也念彼不蹟載起載行心之憂矣不可弭忘者謂諸¶
侯不循法度者王念之載起載行而不安居不可弭¶
忘者又規王以不忘懷來之也鴥彼飛隼率彼中陵¶
者言諸侯有能循法度者無使䜛人害之故曰我&KR0002;¶
<pb:KR1c0008_SBCK_006-12a>¶
親友而敬禮之則䜛言其能興乎¶
　　　　黃鳥¶
論曰序言黃鳥刺宣王而不言所刺之事毛鄭以爲¶
室家相去之詩考文求義近是矣其曰宣王之末天¶
下室家離散者則非也宣王承厲王之亂内修政事¶
外攘夷狄征伐所向有功故能恢復境土安集人民¶
内用賢臣外撫諸侯其功德之大蓋中興之盛王然¶
其詩有箴有規有誨有刺者蓋雖聖人不能無過也¶
書稱成湯改過不吝者蓋不言無過言有過而能改¶
爾宣王之詩凡二十篇其興衰撥亂南征北伐則六¶
<pb:KR1c0008_SBCK_006-12b>¶
月采&KR0622;江漢常武是也恢復文武之業萬民安集國¶
富人衆廢職皆修則車攻鴻鴈斯干無羊是也愼微¶
接下任賢使能則吉日烝民是也親禮諸侯賞功褒¶
德則崧髙韓奕是也夙興勤政則庭燎是也遇災而¶
懼側身修德則雲漢是也其爲功德盛矣其所稱美¶
者衆矣然庭燎曰箴&KR0198;水曰規鶴鳴曰誨祈父白駒¶
黃鳥我行其野四篇皆曰刺者所謂雖聖人不能無¶
過也其所任賢臣如方叔召虎尹吉甫仲山甫之徒¶
多矣其用人之失者一祈父爾其有遺賢乗白駒而¶
去者亦一人爾荒歳多&KR0075;昬亦不歳歳皆然蓋有大¶
<pb:KR1c0008_SBCK_006-13a>¶
功者不能無小失也如黃鳥所刺云北&KR0022;之人不可¶
與處則他&KR0022;可處矣是所刺者一&KR0022;之事爾非舉天¶
下皆然也孔子刪詩並録其功過者所以爲勸戒也¶
俾後丗知大功盛德之君雖小過不免刺譏爾而毛¶
鄭於白駒注云宣王之末不能用賢於黃鳥又云宣¶
王之末天下室家離散如此則宣王者有始無卒終¶
爲昬亂之王矣異乎聖人録詩之意也¶
詩本義卷第六¶
<pb:KR1c0008_SBCK_006-13b>¶

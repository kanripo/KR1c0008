# -*- mode: mandoku-view -*-
#+TITLE: 詩本義
#+DATE: 2015-09-23 09:36:28
#+PROPERTY: JUAN 9


　　青蠅¶
論曰青蠅之汙黑白不獨鄭氏之說前世儒者亦多¶見
於文字然蠅之為物古今理無不同不知昔人何¶為有
此說也今之青蠅所汙甚微以黑㸃白猶或有¶之然其
㣲細不能變物之色詩人惡讒言變亂善惡¶其為害大
必不引以為喻至於變黑為白則未嘗有¶之乃知毛義
<pb:KR1c0008_WYG_009-1b>
不如鄭說也齊詩曰匪雞則鳴蒼蠅之¶聲蓋古人取其
飛聲之衆可以亂聽猶今謂聚蚊成<md:KR1c0008_SBCK_009-1b>¶雷也¶
本義曰青蠅之為物甚㣲至其積聚而多也營營然¶徃
來飛聲可以亂人之聽故詩人引以喻讒言漸漬¶之多
能致惑爾其曰止于樊者欲其逺之當限之於¶藩籬之
外鄭說是也棘榛皆所以為藩也¶
　　賔之初筵¶
論曰衛武公之作是詩也本以幽王荒廢飲酒無度¶天
<pb:KR1c0008_WYG_009-2a>
下化之君臣沈湎所以刺也如鄭氏之說則王之¶飲酒
賔主肅然禮修樂備物有其容揖讓周旋皆中¶其節先
與羣臣射而擇士然後祭祀其先至於受神<md:KR1c0008_SBCK_009-2a>¶之福酌尸
登餕禮無違者及乎射祭訖事之後燕其¶族人旅酬之
際始與其坐賔頓出小人之態號呼傾¶側以至失禮敗
俗是其一日之内朝為得禮之賢君¶暮為淫液之昬主
此豈近於人情哉蓋詩人之作常¶陳古以刺今今詩五
章其前二章陳古如彼其後三¶章刺時如此而鄭氏不
<pb:KR1c0008_WYG_009-2b>
分别之此其所以為大失也¶鄭氏長於禮學其以禮家
之說曲為附㑹詩人之意¶本未必然義或可通亦不為
害也學者當自擇之¶
本義曰賔之初筵刺幽王君臣沈湎於酒其前二章¶略
陳昔之人君與其臣下飲酒必賔主秩秩然肅恭<md:KR1c0008_SBCK_009-2b>¶至於
籩豆殽䔩皆有次序而酒㫖樂和又不徒燕¶飲而已
也或行射禮以揖讓周旋因其勝不以相爵¶或因祭其
先祖神享而降福子孫受賜乃相湛樂蓋¶明非以淫泆
<pb:KR1c0008_WYG_009-3a>
為樂也其下二章遂刺王之君臣上下¶飲酒既失威儀
又號呶雜亂籩豆亦無次序至於起¶舞傾側其冠弁又
立監史以督罰不飲者皆使之醉¶而時人反以不醉為
恥勿無皆禁止之辭也其卒章¶曰式勿從謂無俾太怠
者戒醉者無從其所謂以自¶縱而至於太慢惰也匪言
勿言匪由勿語由醉之言¶俾出童羖云者又戒人以醉
言不可聽至於謂羖羊<md:KR1c0008_SBCK_009-3a>¶童首是以無為有則醉言無度
可知也三爵不識矧¶敢多又云者又敎飲者以醉辭也
<pb:KR1c0008_WYG_009-3b>
言我三爵已昬然¶無所識知矣其又敢多飲乎¶
　　采菽¶
論曰詩云君子來朝言觀其旂鄭謂諸侯來朝王使¶人
迎之因觀其衣服車乘之威儀所以為敬且省禍¶福據
序但言幽王侮慢諸侯不能錫命以禮君子思¶古以刺
今爾如鄭所說省禍福詩及序文皆無之據詩¶但述諸
侯來朝車服之盛可觀爾其曰君子所届者¶乃言君子
所至車旂如此之盛爾亦不謂其法制之<md:KR1c0008_SBCK_009-3b>¶極也天子所
<pb:KR1c0008_WYG_009-4a>
予者謂此諸侯旂鸞驂駟與其所服赤¶芾邪幅皆是天
子所賜爾以刺幽王不能賜諸侯也¶諸侯爵秩車服有
等差當賜則賜矣不待其幅束無¶紓緩之心然後賜也
其曰彼交匪紓者直自言邪幅¶爾鄭謂君子所届為法
制之極天子所子為非有解¶怠紓緩之心天子以是故
賜予之者皆衍說也汎汎¶楊舟紼纚維之者鄭謂紼纚
維舟猶諸侯御民以禮¶法者非也據詩意紼纚維舟如
天子以爵命維制諸¶侯爾故其下文云樂只君子天子
<pb:KR1c0008_WYG_009-4b>
葵之毛謂明王能¶維持諸侯是矣<md:KR1c0008_SBCK_009-4a>¶　　角弓¶
論曰角弓據序但言幽王不親九族而好䜛佞骨肉¶相
怨而作是詩爾如毛鄭之說老馬反為駒謂王侮¶慢老
人遇之如㓜穉雖非詩本義而理尚可通其如¶食冝饇
如酌孔取謂王如食老人宜使之飽如飲老¶人宜度其
所勝多少則非詩之意也詩述九族怨王¶不親爾不論
老者飲食多少也言如者有所比𩔖之¶辭也至於敎猱
<pb:KR1c0008_WYG_009-5a>
塗附謂人心皆有仁義敎之則進雨¶雪見晛喻小人雖
多王若欲興善政則小人誅滅如¶蠻如髦又謂小人之
行如荒徼而王不能變化考序<md:KR1c0008_SBCK_009-4b>¶及詩了無此義與上章
意不相屬由毛鄭失其本㫖¶也弓之為物其體往來張
之則内嚮而來弛之則外¶反而去詩人引此以喻九族
之親王若親之以恩則¶内附若不以仁恩結之則亦離
叛而去矣其義如此¶而已毛謂不善紲檠巧用則反者
衍說也紲檠制弓¶使不反之器也蓋造弓未成時所用
<pb:KR1c0008_WYG_009-5b>
已成之弓則體¶有徃來其張之則來弛之則去古今通
然是詩人所¶取之義也¶
本義曰角弓之詩自四章以上毛鄭之說皆是其一¶章
言雖骨肉之親若遇之失其道則亦怨叛而乖離<md:KR1c0008_SBCK_009-5a>¶如角
弓翩然而外反矣二章言王與骨肉如此則下¶民亦將
效上之所為也三章四章遂言效上之事云¶兄弟不令
而交相賊害則民亦效之各相怨於一方¶貪爭不已至
於亡身也五章六章則刺王所以不親¶九族者由好䜛
<pb:KR1c0008_WYG_009-6a>
佞而被離間也因述䜛佞之人變易¶是非善惡乃以老
馬為駒不顧人在其後而辨其非¶也謂其肆為䜛佞傍
若無人也其所以如此取王之¶寵如貪飲食之人務自
飽足而已又言䜛佞之人已¶自如此而王又好䜛以來
之如猱喜升木又敎之塗¶喜著又附之其曰君子有徽
猷小人與屬者徽美也<md:KR1c0008_SBCK_009-5b>¶猷道也君子有所美之道則小
人爭趨而為之矣其¶七章八章又述骨肉相怨之言云
王踈九族而好䜛¶佞如此亡無日矣如雨雪見日而將
<pb:KR1c0008_WYG_009-6b>
消也莫肯下遺¶式居婁驕者謂王不以恩意下及九族
而自為驕傲¶也如蠻如髦言骨肉相視如化外無禮義
仁恩也¶
　　菀柳¶
論曰鄭箋上帝云者愬之也以謂詩人呼上帝而告¶之
曰幽王暴虐甚使我中心悼病然則上帝與甚蹈¶當分
為兩句豈成文理考於詩意亦豈得通俾予靖¶之後予
極焉訓靖為謀又以謂假使我朝王王留我<md:KR1c0008_SBCK_009-6a>¶謀政事王
<pb:KR1c0008_WYG_009-7a>
信讒不察功考績後反誅放我如鄭此說¶則詩人方呼
天言王不可朝其下文遽言王使我謀¶之初無假使朝
王之語鄭何從而得之可知其臆說¶也君子不逆詐而
詩人假使朝王王必留我謀而又¶後必誅我於義皆必
不然也彼人之心以為斥幽王¶言王心無常不知所届
考詩初無此意又與下文不¶屬蓋亦其失也¶
本義曰不尚尚也蹈動也謂警動也靖安也詩人言¶彼
菀然茂盛之柳尚可以依而休息而幽王暴虐不¶可親
<pb:KR1c0008_WYG_009-7b>
今天警動我使我無自暱近之又使我安之以<md:KR1c0008_SBCK_009-6b>¶待其極
其二章之義皆同惟言後予邁焉謂待其可¶往朝則往
焉其卒章言彼鳥之飛猶能戾天而人心¶何之不可我
則獨安然當此虐王之時將罹其凶禍¶而不去蓋諸侯
怨叛之辭也録之以見幽王之惡人¶心離叛如此而王
不悔改也¶
　　白華¶
論曰白華據序意言幽王黜申后而立襃姒致下國¶化
<pb:KR1c0008_WYG_009-8a>
之亦多棄妻而立妾周人推本其事由襃姒淫惑¶幽王
竊居后位故使下國之人效之立妾為妻正妻¶被棄而
王不能治也然則周人作詩本為下國之人<md:KR1c0008_SBCK_009-7a>¶以妾為妻
爾毛鄭二家所解終篇不及下國之人妻¶妾事此其所
以失也且序言刺幽后而鄭以詩所謂¶之子為斥幽王
碩人為斥幽后今考詩八章五章常¶言之子則是刺幽
王者多矣何得序獨言刺幽后也¶碩人者大人爾毛既
以為斥襃姒遂解為妖大之人¶此又其穿鑿也今考詩
<pb:KR1c0008_WYG_009-8b>
意言之子者棄妻斥其夫也¶所謂碩人者乃刺幽后爾
又序言以妾為妻以孽代¶宗雖為兩事而其實一也蓋
妾子為孽妻子為宗既¶升妾為妻則自然其孽子為適
矣今考詩但述妻妾¶之事而無及適庶之語乃作序者
因言及之爾<md:KR1c0008_SBCK_009-7b>¶本義曰白華以為菅白茅以為束言二物各有所施¶可
以並用如妻妾各有職可以並居而之子乃獨逺¶棄我
而不見容彼英英然白雲者於彼菅也茅也皆¶覆露之
<pb:KR1c0008_WYG_009-9a>
而無所擇而君子之於妻妾亦當均其恩愛¶無異而之
子乃獨棄我蓋由天道艱難而使之子心¶不善也歩猶
行道也滮池北流浸彼稻田者自髙而¶及下也言化自
上行而及下也此刺王及后也碩人¶者大人也王后是
矣樵彼桑薪卬烘于煁者物失其¶所也桑薪宜爨烹飪
而為燎燭棄妻自傷失職者由¶幽后化之然也鼔鍾于
宫聲聞于外者言王后為惡<md:KR1c0008_SBCK_009-8a>¶於内而聲達於外使人效
之而之子懆懆然棄逐我¶使我邁邁而去也邁往也有
<pb:KR1c0008_WYG_009-9b>
鶖在梁有鶴在林言二¶物皆非其所處如妾不冝居正
位而妻不宜被逺棄¶也亦由襃姒奪據后位而下效之
也鴛鴦戢翼雌雄¶相好之鳥也言之子二三其德曾此
鳥之不如也有¶扁斯石履之卑兮言至賤之物當常在
人下而為人¶助也扁石乘石也人履以升車者也棄妻
指此石常¶在人下而助人升者如妾止當在下而佐人
爾今之¶子逺我而進彼使我病也¶
　　漸漸之石<md:KR1c0008_SBCK_009-8b>¶
<pb:KR1c0008_WYG_009-10a>
論曰序言戎狄叛之荆舒不至乃命將率東征蓋序¶詩
者言幽王暴虐致天下離心因言戎狄已叛而荆¶舒又
不至爾然考詩之文惟言東征則是此詩但述¶征荆舒
也鄭氏泥於序文遂以漸漸之石比戎狄不¶可伐山川
悠逺為荆舒之所處且戎狄無不可伐之¶理如文王征
犬戎宣王伐玁狁但幽王自不伐爾就¶使戎狄為不可
伐幽王置而專討荆舒則是幽王知¶所伐矣復何刺哉
何國無山川豈獨荆舒有之此又¶不通之論也維其勞
<pb:KR1c0008_WYG_009-10b>
矣者詩人述東征者自訴之辭¶也鄭以為荆舒之國勞
勞廣闊何其舎簡易而就迂<md:KR1c0008_SBCK_009-9a>¶回也不皇者詩人之常語
鄭於此獨以皇為正至不¶皇出矣為不能正荆舒令出
使聘問於王此尤臆說¶也豕渉波月離畢但將雨之兆
爾毛說是也鄭曲為¶比興又汗漫而不切蓋其衍說也¶
本義曰漸漸髙石與悠悠然長逺之山川皆東征之¶人
叙其所歴險阻之勞爾不皇朝矣者謂久處於外¶不得
朝見天子也其二章云不皇出矣者謂深入險¶阻之地
<pb:KR1c0008_WYG_009-11a>
將不得出也豕渉波而月離畢將雨之驗也¶謂征役者
在險阻之中惟雨是憂不皇及他也履險¶遇雨征行所
尤苦故以為言<md:KR1c0008_SBCK_009-9b>¶　<md:KR1c0008_SBCK_010-1a>¶　
　
　
　
<pb:KR1c0008_WYG_009-11b>
　
　
　
　
　
　
　
　詩本義卷九

<pb:KR1c0008_WYG_010-1a>
欽定四庫全書
　詩本義卷十¶　　　　　　宋　歐陽修¶　撰

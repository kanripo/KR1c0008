# -*- mode: mandoku-view -*-
#+TITLE: 詩本義
#+DATE: 2015-09-23 09:36:28
#+PROPERTY: JUAN 14
<pb:KR1c0008_SBCK_014-1a>¶
詩本義卷第十四¶
　　　　　　　歐陽氏¶
　　　　時丗論¶
鄭氏譜周南召南言文王受命作邑於豐乃分&KR0302;&KR0022;¶
周召之邑以爲周公旦召公奭之采地使施先公太¶
王王季之敎於己所職六州之國其民&KR0013;二公之德¶
敎尤純至武王滅紂巡守天下陳其詩以屬太師分¶
而國之其得聖人之化者繋之周公謂之周南其得¶
賢人之化者繫之召公謂之召南今考之於詩義皆¶
不合而爲其&KR0003;者又自相抵梧所謂&KR0013;二公之德敎¶
<pb:KR1c0008_SBCK_014-1b>¶
者是周公旦召公奭所施太王王季之德敎爾今周¶
召之詩二十五篇關雎葛覃卷耳樛木螽斯桃夭兎¶
罝芣苢皆后妃之事鵲巢采蘩小星皆夫人之事夫¶
人乃大姒也麟趾騶虞皆后妃夫人德化之應草蟲¶
采蘋殷其雷皆大夫妻之事漢廣汝墳羔羊摽有梅¶
江有汜野有死麕皆言文王之化蓋此二十二篇之¶
詩皆述文王太姒之事其餘三篇甘棠行露言召伯¶
聽訟何彼穠矣乃武王時詩烏有所謂二公所施先¶
公之德敎哉此以譜考詩義不能合者也譜言得聖¶
人之化者謂周公也得賢人之化者謂召公也謂旦¶
<pb:KR1c0008_SBCK_014-2a>¶
奭共行先公之德敎而其所施自有優劣故以聖賢¶
別之爾今詩所述旣非先公之德敎而二南皆是文¶
王大姒之事無所優劣不可分其聖賢所謂文王大¶
姒之事者其德敎自家刑國皆其夫婦身自行之以¶
化其下乆而變紂之惡俗成周之王道而著於歌頌¶
爾蓋譜謂先公之德敎者周召二公未甞有所施而¶
二南所載文王大姒之化二公亦又不得而與然則¶
鄭譜之&KR0003;左右皆不能合也後之爲鄭學者又謂譜¶
言聖人之化者爲文王賢人之化者爲大王王季然¶
譜本謂二公行先公之敎初不及文王則爲鄭學者¶
<pb:KR1c0008_SBCK_014-2b>¶
又自相抵梧矣今詩之序曰關雎麟趾之化王者之¶
風故繫之周公鵲巢騶虞之德諸侯之風故繫之召¶
公至於關雎鵲巢所述一大姒爾何以爲后妃何以¶
爲夫人二南之事一文王爾何以爲王者何以爲諸¶
侯則序皆不通也又不言詩作之時丗蓋自孔子殁¶
羣弟子散亡而六經多失其㫖詩以諷誦相傳五方¶
異俗物名字訓往往不同故於六經之失詩尤甚詩¶
三百餘篇作非一人所作非一國先後非一時而丗¶
乆失傳故於詩之失時丗尤甚周之德盛於文武其¶
詩爲風爲雅爲頌風有周南召南雅有大雅小雅其¶
<pb:KR1c0008_SBCK_014-3a>¶
義&KR0011;非一或當時所作或後丗所述故於詩時丗之¶
失周詩尤甚自秦漢巳來學者之&KR0003;不同多矣不獨¶
鄭氏之失也昔孔子甞言關雎矣曰哀而不傷太史¶
公又曰周道缺詩人本之袵席關雎作而齊魯韓三¶
家皆以爲康王政衰之詩皆與鄭氏之&KR0003;其意不&KR0011;¶
蓋常以哀傷爲言由是言之謂關雎爲周衰之作者¶
近是矣周之爲周也逺自上丗積德累仁至於文王¶
之盛征伐諸侯之不服者天下歸者三分有二其仁¶
德所及下至昆虫草木如靈臺行葦之所述蓋其功¶
業盛大積累之勤其來逺矣其威德被天下者非一¶
<pb:KR1c0008_SBCK_014-3b>¶
事也大姒賢妃又有内助之功爾而言詩者過爲稱¶
述遂以關雎爲王化之本以謂文王之興自大姒始¶
故於衆篇所述德化之盛皆云后妃之化所致至於¶
天下太平麟與騶虞之瑞亦以爲后妃功化之成効¶
故曰麟趾關雎之應騶虞鵲巢之應也何其過論歟¶
夫王者之興豈專由女德惟其後丗因婦人以致衰¶
亂則宜思其初有婦德之助以興爾因其所以衰思¶
其所以興此關雎之所以作也其思彼之辭甚美則¶
哀此之意亦深其言緩其意逺孔子曰哀而不傷謂¶
此也司馬遷之於學也雜博而無所擇然其去周秦¶
<pb:KR1c0008_SBCK_014-4a>¶
未逺其爲&KR0003;必有老師&KR0043;儒之所傳其曰周道缺而¶
關雎作不知自何而得此言也吾有取焉昔吴季扎¶
聞魯人之歌小雅也曰思而不貳怨而不言其周德¶
之衰乎猶有先王之遺民焉而太史公亦曰仁義陵¶
遲鹿鳴刺焉然則小雅者亦周衰之作也周頌昊天¶
有成命曰二后受之成王不敢康所謂二后者文武¶
也則成王者成王也猶文王之爲文王武王之爲武¶
王也然則昊天有成命當是康王巳後之詩而毛鄭¶
之&KR0003;以頌皆是成王時作遂以成王爲成此王功不¶
敢康執競曰執競武王無競維烈不顯成康上帝是¶
<pb:KR1c0008_SBCK_014-4b>¶
皇自彼成康奄有四方所謂成康者成王康王也猶¶
文王武王謂之文武爾然則執競者當是昭王巳後¶
之詩而毛以爲成大功而安之鄭以爲成安祖考之¶
道皆以爲武王也據詩之文但云成康爾而毛鄭自¶
出其意各以増就其巳&KR0003;而意又不同使後丗何所¶
適從哉噫嘻曰噫嘻成王者亦成王也而毛鄭亦皆¶
以爲武王由信其己&KR0003;以頌皆成王時作也詩所謂¶
成王者成王也成康者成王康王也豈不簡且直哉¶
而毛鄭之&KR0003;豈不迂而曲也以爲成王康王則於詩¶
文理易通如毛鄭之&KR0003;則文義不完而難通然學者¶
<pb:KR1c0008_SBCK_014-5a>¶
捨簡而從迂捨直而從曲捨易通而從難通或信焉¶
而不知其非或疑焉而不敢辨者以去詩時丗逺茫¶
昧而難明也余於周南召南辨其不合者而關雎之¶
作取其近是者焉蓋其&KR0003;合於孔子之言也若雅也¶
頌也則辨之而不敢必而有待焉夫毛鄭之失患於¶
自信其學而曲遂其&KR0003;也&KR0002;余又將自信則是&KR0015;奔¶
車之覆而疾驅以追之也然見其失不可以不辨辨¶
而不敢必使余之&KR0003;得與毛鄭之&KR0003;並立於丗以待¶
夫明者而擇焉可也¶
　　　本末論¶
<pb:KR1c0008_SBCK_014-5b>¶
關雎鵲巢文王之詩也不繫之文王而下繫之周公¶
召公召公自有詩則得列於本國周公亦自有詩則¶
不得列於本國而上繫於&KR0206;&KR0206;大王之國也考其詩¶
則周公之詩也周召周公召公之國也考其詩則文¶
王之詩也何彼穠矣武王之詩不列於雅而寓于召¶
南之風棠棣周公之詩也不列於周南而寓於文王¶
之雅衛之詩一公之詩也或繫之邶或繫之鄘或繫¶
之衛詩述在位之君而風繋巳亡之國晉之爲晉乆¶
矣不得爲晉而謂之唐鄭去咸林而徙河南爲鄭甚¶
新而遂得爲鄭自漢巳來其&KR0003;多矣蓋詩之&KR0011;例不¶
<pb:KR1c0008_SBCK_014-6a>¶
一如此宜其&KR0003;者之紛然也問者曰然則其將奈何¶
應之曰吾之於詩有幸有不幸也不幸者逺出聖人¶
之後不得質吾疑也幸者詩之本義在爾詩之作也¶
觸事感物文之以言善者美之惡者刺之以發其揄¶
揚怨憤於口道其哀樂喜怒於心此詩人之意也古¶
者國有采詩之官得而録之以屬太師播之於樂於¶
是考其義&KR0011;而別之以爲風雅頌而次比之以藏于¶
有司而用之宗廟朝廷下至郷人聚㑹此太師之職¶
也丗乆而失其傳亂其雅頌亡其次序又採者積多¶
而無所擇孔子生於周末方修禮樂之壞於是正其¶
<pb:KR1c0008_SBCK_014-6b>¶
雅頌刪其煩重列於六經著其善惡以爲勸戒此聖¶
人之志也周道旣衰學校廢而異端起及漢承秦焚¶
書之後諸儒講&KR0003;者整齊殘缺以爲之義訓恥於不¶
知而人人各自爲&KR0003;至或遷就其事以曲成其巳學¶
其於聖人有得有失此經師之業也惟是詩人之意¶
也太師之職也聖人之志也經師之業也今之學詩¶
者不出於此四者而罕有得焉者何哉勞其心而不¶
知其要逐其末而忘其本也何謂本末作此詩述此¶
事善則美惡則刺所謂詩人之意者本也正其名別¶
其&KR0011;或繫於彼或繫於此所謂太師之職者末也察¶
<pb:KR1c0008_SBCK_014-7a>¶
其美刺知其善惡以爲勸戒所謂聖人之志者本也¶
求詩人之意逹聖人之志者經師之本也講太師之¶
職因其失傳而妄自爲之&KR0003;者經師之末也今夫學¶
者得其本而通其末斯盡善矣得其本而不通其末¶
闕其所疑可也雖其本有所不能逹者猶將闕之况¶
其末乎所謂周召邶鄘唐&KR0206;之風是何疑也考之諸¶
儒之&KR0003;旣不能通欲從聖人而質焉又不得然皆其¶
末也&KR0002;詩之所載事之善惡言之美刺所謂詩人之¶
意幸其具在也然頗爲衆&KR0003;汨之使其義不明今去¶
其汨亂之&KR0003;則本義粲然而岀矣今夫學者知前事¶
<pb:KR1c0008_SBCK_014-7b>¶
之善惡知詩人之美刺知聖人之勸戒是謂知學之¶
本而得其要其學足矣又何求焉其末之可疑者闕¶
其不知可也蓋詩人之作詩也固不謀於太師矣今¶
夫學詩者求詩人之意而巳太師之職有所不知何¶
害乎學詩也&KR0002;聖人之勸戒者詩人之美刺是巳知¶
詩人之意則得聖人之志矣¶
　　　　&KR0206;問¶
或問七月&KR0206;風也而鄭氏分爲雅頌其詩八章以其¶
一章二章爲風三章四章五章六章之半爲雅又以¶
六章之半七章八章爲頌一篇之詩別爲三體而一¶
<pb:KR1c0008_SBCK_014-8a>¶
章之言半爲雅而半爲頌詩之義果&KR0002;是乎應之曰¶
七月周公之作也其言&KR0206;土寒暑氣節農桑之候勤¶
生樂事男女耕織衣食之本以見大王居&KR0206;興起王¶
業艱難之事此詩之本義毛鄭得之矣其爲風爲雅¶
爲頌吾所不知也所謂七月之本義幸在者吾旣得¶
之矣其末有所難知者闕之可也雖然吾知鄭氏之¶
&KR0003;自相抵梧者矣今詩之經毛鄭所學之經也經以¶
爲風而鄭氏以爲雅頌豈不戾哉夫一國之事謂之¶
風天下之政謂之雅以其成功告於神明謂之頌此¶
毛鄭之&KR0003;也然則風諸侯之事雅天子之事也今所¶
<pb:KR1c0008_SBCK_014-8b>¶
謂七月者謂之風可矣謂之雅頌則非天子之事又¶
非告功於神明者此又其戾者也風雅頌之爲名未¶
必然然於其所自爲&KR0003;有不能通也問者又曰鄭氏¶
所以分爲雅頌者豈非以周禮籥章之職有吹&KR0206;詩¶
雅頌之&KR0003;乎應之曰今之所謂周禮者不完之書也¶
其禮樂制度蓋有周之大法焉至其考之於事則繁¶
雜而難行者多故自漢興六經復出而周禮獨不爲¶
諸儒所取至或以爲黷亂不驗之書獨鄭氏尤推尊¶
之宜其分&KR0206;之風爲雅頌以合其事也問者又曰今¶
&KR0206;詩七篇自鴟鴞以下六篇皆非&KR0206;事獨七月一篇¶
<pb:KR1c0008_SBCK_014-9a>¶
豈足以自爲一國之風然則七月而下七篇寓於&KR0206;¶
風爾&KR0206;其自有詩乎周禮所謂&KR0206;雅&KR0206;頌者豈不爲¶
七月而自有&KR0206;詩而今亡者乎至於七月亦甞亡矣¶
故齊魯韓三家之詩皆無之由是言之&KR0206;詩其猶有¶
亡者乎應之曰經有其文猶有不可知者經無其事¶
吾其可逆意而謂然乎¶
　　　　魯問¶
或問魯詩之頌僖公盛矣信乎其克淮夷伐戎狄服¶
荆舒荒徐宅至于海&KR0022;蠻貊莫不從命何其盛也泮¶
水曰旣作泮宫淮夷攸服矯矯武臣在泮獻馘又曰¶
<pb:KR1c0008_SBCK_014-9b>¶
旣克淮夷孔淑不逆又曰憬彼淮夷來獻其琛閟宫¶
曰戎狄是膺荆舒是懲又曰淮夷來同魯侯之功又¶
曰遂荒徐宅至于海&KR0022;淮夷蠻貊及彼南夷莫不率¶
從其武功之盛威德所加如詩所陳五霸不及也然¶
魯在春秋時常爲弱國其與諸侯㑹盟征伐見於春¶
秋史記者可數也皆無詩人所頌之事而淮夷戎狄¶
荆舒徐之人事有見於春秋者又皆與頌不合者何¶
也按春秋僖公在位三十三年其伐邾者四敗莒滅¶
項者各一此魯國自用兵也其四年伐楚侵陳六年¶
伐鄭是時齊&KR0074;公方稱伯主兵率諸侯之師而魯亦¶
<pb:KR1c0008_SBCK_014-10a>¶
與焉爾二十八年圍許是時晉文公方稱伯主兵率¶
諸侯而魯亦與焉爾十五年楚伐徐魯救徐而徐敗¶
十八年宋伐齊魯救齊而齊敗二十五年齊人侵伐¶
魯鄙魯乞師于楚楚爲伐齊取榖春秋所記僖公之¶
兵止於是矣其自主兵所伐邾莒項皆小國雖能滅¶
項反見執於齊其所伐大國皆齊晉主兵其所救者¶
又力不能勝而輒敗由是言之魯非強國可知也烏¶
有詩人所頌威武之功乎其所侵伐小國春秋必書¶
烏有所謂克服淮夷之事乎惟其十六年一㑹齊侯¶
于淮爾是㑹也淮夷侵鄫齊&KR0074;來㑹謀救鄫爾由是¶
<pb:KR1c0008_SBCK_014-10b>¶
言之淮夷未甞服於魯也其曰戎狄是膺荆舒是懲¶
者鄭氏以謂僖公與齊&KR0074;舉義兵北當戎與狄南艾¶
荆及群舒按僖公即位之元年齊&KR0074;二十七年也齊¶
&KR0074;十七年伐山戎逺在僖公未即位之前至僖公十¶
年齊侯許男伐北戎魯又不與鄭氏之&KR0003;旣繆而詩¶
所謂戎狄是膺者孟子又曰周公方旦膺之如孟子¶
之&KR0003;豈僖公事也荆楚也僖公之元年楚成王之十¶
三年也是時楚方強盛非魯所能制僖之四年從齊¶
&KR0074;伐楚而齊以楚強不敢速進乃次于陘而楚遂與¶
齊盟于召陵此豈魯僖得以爲功哉六年楚伐許又¶
<pb:KR1c0008_SBCK_014-11a>¶
從齊&KR0074;救許而力不能勝許男卒面縛㘅璧降于楚¶
十五年楚伐徐又從齊&KR0074;救徐而又力不能勝楚卒¶
敗徐取其婁林之邑舒在僖公之丗未甞與魯通惟¶
三年徐人取舒一見爾蓋舒爲徐取之矣然則鄭氏¶
謂僖公與齊&KR0074;南艾荆及羣舒者亦繆矣由是言之¶
詩所謂戎狄是膺荆舒是懲者皆與春秋不合矣楚¶
之伐徐取婁林齊人徐人伐楚英氏以報之蓋徐人¶
之有楚伐也不求助於魯而求助於齊以報之以此¶
見徐非魯之與國也則所謂遂荒徐宅者亦不合於¶
春秋矣詩孔子所刪正也春秋孔子所修也詩之言¶
<pb:KR1c0008_SBCK_014-11b>¶
不妄則春秋踈繆矣春秋可信則詩妄作也其將奈¶
何應之曰吾固巳言之矣雖其本有所不能逹者猶¶
將闕之是也惟闕其不知以俟焉可也¶
　　　　序問¶
或問詩之序卜商作乎衛宏作乎非二人之作則作¶
者其誰乎應之曰書春秋皆有序而著其名氏故可¶
知其作者詩之序不著其名氏安得而知之乎雖然¶
非子夏之作則可以知也曰何以知之應之曰子夏¶
親受學於孔子宜其得詩之大旨其言風雅有變正¶
而論關雎鵲巢繋之周公召公使子夏而序詩不爲¶
<pb:KR1c0008_SBCK_014-12a>¶
此言也自聖人沒六&KR0052;多失其傳一&KR0052;之學分爲數¶
家不勝其異&KR0003;也當漢之初詩之&KR0003;分爲齊魯韓三¶
家晚而毛氏之詩始出久之三家之學皆廢而毛詩¶
獨行以至于今不絶今齊魯之學沒不復見而韓詩遺¶
&KR0003;徃徃見於他書至其&KR0052;文亦不同如逶迤郁夷之¶
&KR0011;是也然不見其終始亦莫知其是非自漢以來學¶
者多矣其卒捨三家而從毛公者蓋以其源流所自¶
得聖人之㫖多歟今考毛詩諸序與孟子&KR0003;詩多合¶
故吾於詩常以序爲證也至其時有小失随而正之¶
惟周南召南失者&KR0011;多吾固已論之矣學者可以察¶
<pb:KR1c0008_SBCK_014-12b>¶
焉¶
詩本義卷第十四¶


# -*- mode: mandoku-view -*-
#+TITLE: 詩本義
#+DATE: 2015-09-23 09:36:28
#+PROPERTY: JUAN 0
<pb:KR1c0008_SBCK_000-1a>¶
　　　　詩圖揔序¶
周之詩自文王始成王之際頌聲興焉周之盛德之¶
極文王之詩三十七篇其二十三篇繫之周公召公¶
爲周南召南其八篇爲小雅六篇爲大雅武王之詩¶
六篇四篇爲小雅二篇在召南之風成王之詩五十¶
三篇其十篇爲小雅十二篇爲大雅三十一篇爲頌¶
是爲詩之正經其後二丗昭王立而周道微缺又六¶
丗厲王政益衰變雅始作厲王死于彘天下無君周¶
公召公行政謂之共和凡十四年而厲王之下太子¶
宜臼遷于洛邑號東周周之室益微而平王之詩貶¶
<pb:KR1c0008_SBCK_000-1b>¶
爲風下同列國至於&KR0074;莊而詩止矣初成王立周公¶
攝政管蔡作亂周公及其大夫作詩七篇周之太史¶
以爲周公詩主道𡺳國公劉太王之事故繫之𡺳謂¶
國變風而諸侯之詩無正風其變風自懿王始作懿¶
王時齊風始變夷王時衛風始變次厲王時陳風始¶
變厲王崩周召共和唐風始變次宣王時秦風始變¶
至平王時鄭風始變惠王時曹風始變陳最後至頃¶
王時猶有靈公之詩於是止矣蓋自文至頃凡二十¶
丗王澤竭而詩不作今鄭之次比考於舊史先後不¶
同周召王𡺳皆出於周邶鄘合於衛檜魏丗家絶其¶
<pb:KR1c0008_SBCK_000-2a>¶
可考者七國而巳陳齊衛晉曹鄭魏此變風之先後¶
也周召邶鄘衛王鄭齊𡺳秦魏唐陳檜曹此孔子未¶
刪詩之前季札所聽周樂次第也周召邶鄘衛王鄭¶
齊魏唐秦陳檜曹𡺳此今詩之次第也考其得封之¶
先後爲國之大小與其詩作之時皆有其次&KR0003;者莫¶
能究焉其外魯之頌四篇商頌五篇鄭康成以爲魯¶
得用天子之禮樂故有頌而商頌至孔子之時存者¶
五篇而夏頌巳亡故録魯詩以備三頌著爲後王之¶
法監三代之成功法莫大於夏矣康成所作詩譜圖¶
自共和而後始得春秋次序今其圖亡今略凖鄭遺¶
<pb:KR1c0008_SBCK_000-2b>¶
&KR0003;而依其次第推之以見前儒之得失今旣依鄭爲¶
圖故風雅變正與其序所不言而&KR0003;者推定丗次皆¶
且從鄭之意其所失者可指而見焉司馬遷謂古詩¶
三千餘篇孔子刪之存者三百鄭學之徒皆以遷&KR0003;¶
之謬言古詩雖多不容十分去九以予考之遷&KR0003;然¶
也何以知之今書傳所載逸詩何可數焉以圖推之¶
有更十君而取其一篇者又有二十餘君而取其一¶
篇猶是言之何啻乎三千詩三百一十一篇亡者六¶
篇存者三百五篇云¶


# -*- mode: mandoku-view -*-
#+TITLE: 詩本義
#+DATE: 2015-09-23 09:36:29
#+PROPERTY: JUAN 12


　　維天之命¶
論曰維天之命者謂天命文王爾鄭以命為道謂天¶道
動而不止行而不已者以詩下文考之非詩人之¶本義
也序言以太平告文王者謂成王繼紹文武之¶業於時
天下治安乃歸其美於祖考作為歌頌因其¶祭祀而歌
之其於祭文王也乃述文王有盛德以受¶天命之事爾
<pb:KR1c0008_WYG_012-1b>
蓋頌作於成王之時而已其年數早晚¶不可知亦不必
知而鄭謂告太平在周公居攝五年<md:KR1c0008_SBCK_012-1b>¶之末者既無所據
出於臆說因謂既告之後遂制禮¶作樂又解駿惠我文
王謂為周禮六官之職者皆詩¶文所無以惑後人者不
可不正也¶
本義曰成王謂天命文王以興周文王中道而崩天¶命
不已王其後世乃大顯文王之德假以及我我其¶承之
以大順文王之德不敢違又戒其子孫益篤承¶之也假
<pb:KR1c0008_WYG_012-2a>
之爲言如不以禮假人之假溢及也如水溢¶而旁及也
成王謙言天本命文王興周而文王不卒¶遂假以及我
爾不言武王主於祭文王也¶
　　烈文<md:KR1c0008_SBCK_012-2a>¶論曰詩云錫兹祉福毛以爲文王錫之鄭以爲天錫¶之
據序言成王新即政諸侯來助祭於廟則福祉當¶爲文
武所錫宜從毛義爲是無封靡于爾邦是詩人¶述成王
告在廟諸侯之語云無封不在于爾邦而毛¶鄭以爲無
<pb:KR1c0008_WYG_012-2b>
大累於爾邦者非也無競維人四方其訓¶之鄭於抑箋
與此意同亦非詩人之本義也詩人述¶成王即位之初
與羣臣謀政事於廟中則訪落是也¶王之見于廟也諸
侯來助祭已事而去以禮遣之則¶臣工是也其序皆言
詩人所述之事至於烈文之序¶但云諸侯助祭而不言
詩人所述之事其言略而不<md:KR1c0008_SBCK_012-2b>¶備者以詩文甚明而易見
故序不復云也今考詩意¶乃是詩人述成王初見於廟
諸侯來助祭既祭而君¶臣受福自相勑戒之辭也
<pb:KR1c0008_WYG_012-3a>
本義曰成王祭於廟乃呼助祭之諸侯曰烈文辟公¶文
武錫此祉福矣惠我君臣以無疆之休子孫其永¶保之
無封靡于爾邦者猶言無封不在于爾邦謂有¶封必于
爾邦也言我周之爵命封建于爾邦是先王¶所以尊崇
諸侯諸侯宜念此大功世繼其序而增大¶之故曰維王
其崇之又曰念兹戎功繼序其皇之此¶君勑其臣之辭
也莫彊於人乃以其一身所修而爲<md:KR1c0008_SBCK_012-3a>¶四方之訓者王也
其可不顯明其德而使百辟爲法¶乎嗚呼前世之王皆
<pb:KR1c0008_WYG_012-3b>
不忘勉彊於此此臣戒其君之¶辭也¶
　　天作¶
論曰天作高山大王荒之考詩本義但謂天有此高¶山
大王依以爲國爾荒奄也謂奄有之爾鄭謂髙山¶爲岐
山者是也又云天生此高山使興雲雨者衍語¶也何山
不興雲雨乎毛又謂天生萬物於高山大王¶行道能安
天之所作者益非也且物生於平地多而¶高山少豈獨
能安山生之物乎彼作矣文王康之者<md:KR1c0008_SBCK_012-3b>¶作起也彼大王
<pb:KR1c0008_WYG_012-4a>
也謂天起高山大王奄有之大王起¶於此而文王安之
彼徂矣岐有夷之行者徂往也謂¶大王自豳往遷岐夷
其險阻而行言艱難也故其下¶言戒子孫保之也鄭謂
彼作矣爲作宫室又云岐邦¶之君有佼易之道者皆非
也¶
　　時邁¶
論曰據詩但言時邁其邦昊天其子之實右序有周¶爾
鄭謂多生賢知使爲之臣者詩既無文鄭何從而¶得此
<pb:KR1c0008_WYG_012-4b>
說由鄭以天其子之既爲子周矣嫌其下文又¶云實右
序有周義無所屬故贅以多生賢臣之語爾<md:KR1c0008_SBCK_012-4a>¶載戢干戈
載櫜弓矢鄭謂王巡守而天下咸服不復¶用兵考武王
之事蓋天下已定遂收藏兵器而後巡¶守爾不得云王
巡守而天下服也我求懿德肆于時¶夏允王保之鄭謂
我武王求有懿德之士而任用之¶故陳其功而歌之如
鄭之說是武王陳臣下之功而¶歌頌之其下文云允王
保之者是誰呼武王而戒使¶長保也鄭於此頌其失尤
<pb:KR1c0008_WYG_012-5a>
多矣¶
本義曰時邁者是武王滅紂已定天下以時巡守而¶其
臣作詩頌美其事以爲告祭柴望之樂歌也其曰¶時邁
其邦昊天其子之實右序有周者言武王巡守<md:KR1c0008_SBCK_012-4b>¶所至之
邦天當子愛之以其能右助我有周也薄言¶震之莫不
震疊者言武王巡守諸國聊警動之而諸¶侯皆警懼而
修職也莫不者非一之辭也懷柔百神¶及河喬嶽允王
維后者言武王又來安和其山川百¶神信矣我王眞天
<pb:KR1c0008_WYG_012-5b>
下之君也明昭有周式序在位者¶言顯昭有周之命以
序諸侯之在位者謂時邁所至¶之邦考其功過而黜陟
之皆天子巡守所行之事也作¶頌者既已述巡守之事
乃於卒章頌周之功德以告¶神因以戒王曰載戢干戈
載櫜弓矢者言王以武除¶暴亂成功而兵不用也又曰
我求懿德肆于時夏者<md:KR1c0008_SBCK_012-5a>¶我者作頌之臣自我也言我求
周之美德陳于是夏¶而歌之遂戒王曰信矣王宜保守
之
<pb:KR1c0008_WYG_012-6a>
　　思文　　臣工¶
論曰思文曰貽我來牟臣工又曰於皇來牟毛但以¶牟
爲麥而鄭於思文謂武王渡孟津白魚躍入王舟¶出涘
以燎後五日火流爲烏五至以穀俱來此出於¶今文尚
書僞泰誓之文也故於臣工又云赤烏以牟¶麥俱來甚
矣漢儒之好怪也生民曰誕降嘉種維秬¶維秠維穈維
芑毛謂詩言誕降者天降也鄭遂云天¶應堯之顯后稷
爲之下此四穀之嘉種蓋毛鄭於生<md:KR1c0008_SBCK_012-5b>¶民已爲天降四穀
<pb:KR1c0008_WYG_012-6b>
之說至於思文臣工又爲此說不¶獨鄭氏之失毛意似
亦同也書稱后稷播時百穀者¶蓋其爲舜敎民耕殖以
足食爾如後世有勸農之官¶也非謂堯舜已前地無百
穀而民不粒食待天降種¶與后稷而後有也然則百穀
草木其有固已久矣安¶知四穀之種爲后稷而降也使
天有顯然之迹特爲¶后稷降此四穀其降在於何地自
周秦戰國之際去¶聖遠而異端起奇書怪說不可勝道
而未甞有天爲¶后稷降種之說詩又無明文但云誕降
<pb:KR1c0008_WYG_012-7a>
則毛鄭何據¶而云天爲后稷降種也可謂無稽之言矣
是以先儒<md:KR1c0008_SBCK_012-6a>¶雖主毛鄭之學者亦覺其非但云詩人美大
其事推¶天以爲言爾然則毛鄭於后稷喜爲怪說前後
不一¶也自秦焚書之後漢初伏生口傳尚書先出而泰
誓¶三篇得於河内女子其書有白魚赤烏之事其後魯¶
恭王壞孔子宅得真尚書自有泰誓三篇初無怪異¶之
說由是河内女子泰誓世知非真棄而不用先儒¶謂之
偽泰誓然則白魚赤烏之事甚爲繆妄明智之¶士不待
<pb:KR1c0008_WYG_012-7b>
論而可知然毛鄭之說既存汩亂經義則中¶人以下不
能無惑不可以不正也牟者百穀中一榖¶爾自漢以前
已有此名故孟子亦言麰麥然言麰又<md:KR1c0008_SBCK_012-6b>¶言麥則明非一
物蓋麥類也而後之學者以麥不當¶有二名因以麰為
大麥然謂麰為麥之類或為大麥¶理尚可通若謂來牟
為麥則非爾且毛鄭所據偽泰¶誓但云以穀俱至則在
百穀之中不知爲何穀是毛¶鄭妄信偽書不可知之穀
臆度以爲麥而苟欲遷就¶來牟之說爾古今諸儒謂來
<pb:KR1c0008_WYG_012-8a>
牟為麥者更無他書所¶見直用此一頌毛鄭之說爾是
以來牟為麥始出毛¶鄭而二家所據乃臆度偽泰誓不
可知之言爾其可¶信哉爾雅釋草載詩所有諸穀之名
黍稷稻粱之類¶甚多而獨無麥謂之來牟是毛公之前
說詩者不以<md:KR1c0008_SBCK_012-7a>¶來牟為麥可知矣然來牟既不為麥而於
爾雅亦無¶他解詁旁考六經牟無義訓多是人名地名
爾然則¶闕其不知可也來牟之義既未詳則二篇之義
亦當¶闕其所未詳
<pb:KR1c0008_WYG_012-8b>
　　敬之¶
論曰敬之一章毛鄭失其義者三四則所得者幾何¶也
陟降厥士日監在兹毛但易士為事而都無其說¶鄭遂
云天上下其事謂轉運日月施其所行且天之¶蒼然在
上者一氣也運行晝夜照臨萬物者日月之¶明也其所
以降監善惡禍福於人者乃天之至神也<md:KR1c0008_SBCK_012-7b>¶而鄭氏遂言
天運日月以日月瞻視何其淺也緝熙¶詩書之常語也
而毛鄭常以為光明至於此頌云學¶有緝熙于光明然
<pb:KR1c0008_WYG_012-9a>
則緝熙不為光明可以悟矣而二¶家對執遂云學有光
明于光明謂賢中之賢此豈為¶通義哉示我顯德行者
成王荅羣臣見戒之意爾鄭¶謂成王自知未能成文武
之功周公始有居攝之志¶且周公所以居攝者以武王
初崩成王幼未能視事¶遂代之攝行政事爾蓋自武王
崩之初即攝政也豈¶待嗣君祭廟見羣臣自陳不能於
詩頌然後始有居¶攝之意邪況考詩文了無此語鄭氏
之㫖不惟衍說<md:KR1c0008_SBCK_012-8a>¶實惑後人不可以不正也命不易哉當
<pb:KR1c0008_WYG_012-9b>
為難易之易¶毛鄭以為變易之易者非也¶
本義曰羣臣之戒成王曰敬之哉天道甚顯然其命¶不
易無以天髙為去人逺凡一士之微其陟降天常¶監見
之況於王者乎其舉止善惡天監不逺也命不¶易哉云
者言王者積功累仁至於受命而王甚艱難¶也成王乃
荅羣臣見戒之意為謙㳟之辭曰維予小¶子不聰明於
敬天之道但當以日月勉彊積學而增¶緝廣大至於其
道光明然更頼羣臣輔助我所負荷¶之任而告示我以
<pb:KR1c0008_WYG_012-10a>
顯然可修之德行也<md:KR1c0008_SBCK_012-8b>¶　　酌¶
論曰於鑠王師遵養時晦毛傳但云遵率養取晦昧¶而
更無他說為義疏者述其意云率此師以取是闇¶昧之
君謂誅紂以定天下則毛公謂於鑠王師者武¶王之師
也鄭箋云文王之用師率叛國以事紂則鄭¶又以為文
王之師也二說自相違異毛謂武王之師¶是矣而遵養
時晦毛鄭之說皆非也養之為言不待¶訓詁而其義自
<pb:KR1c0008_WYG_012-10b>
明毛訓為取者苟欲曲就已之說爾¶遵養當連言及下
時晦共為一事而毛鄭皆斷遵一¶字獨為一義而養時
晦又為一義如此豈成文理毛<md:KR1c0008_SBCK_012-9a>¶以遵為率師鄭謂遵為
文王率殷之叛國以事紂且¶毛謂率師猶以上文有王
師之言如鄭之說是詩人¶但著一遵字而使後世知是
文王率殷之叛國以事¶紂此鄭之臆說穿鑿可知矣毛
謂武王率師以取闇¶君雖非詩人所謂遵養時晦之義
然率師取紂實是¶武王之事但詩人之意與毛不同爾
<pb:KR1c0008_WYG_012-11a>
若鄭謂文王養¶紂以老其惡者是厚誣文王也紂為暴
虐比干直諫¶以死孔子目為殷之仁人蓋比干非不知
紂之不可¶諫然不忍棄其君而不救其惡使陷於禍敗
遂冒死¶以進者猶冀可救於萬一孔子以其愛君之意
篤故<md:KR1c0008_SBCK_012-9b>¶以仁人目之如鄭所謂文王者異乎仁人之用心
也¶孔子於湯武之事心甚非之其於論樂云武未盡善¶
略見其意而無明言以貶之但咨嗟歎息極稱文王¶之
美而已美於此則非於彼可知矣此聖人之深意¶也苟
<pb:KR1c0008_WYG_012-11b>
如鄭說則文王幸紂為不善養成其惡利而取¶之此小
人尚或不為而孔子尚何極稱其美哉是故¶知文王之
用心者惟孔子一言而為萬世信者亦惟¶孔子也由是
言之鄭氏可謂厚誣矣鄭氏此說近世¶學者多以為非
而著論以辨之余於此頌因衆論而¶正之也<md:KR1c0008_SBCK_012-10a>¶本義曰於鑠王師者美武王之師也遵養時晦者循¶養
以自晦之道謂有師而不耀其威武養之以晦也¶時純
熙矣是用大介者介助也時至而後動乗時而¶興用王
<pb:KR1c0008_WYG_012-12a>
師為大助也謂周興以德不專用武以師助¶其興爾我
龍受之者謂武王之功興此王業成王寵¶受而承之也
蹻蹻王之造言蹻蹻然武功武王之所¶為也載用有嗣
者謂後世能承其業為有嗣矣實維¶爾公者武王用師
實天下之至公信可謂王師矣¶
　　有駜¶
論曰有駜之義毛以為馬肥彊貎又謂馬肥彊則能<md:KR1c0008_SBCK_012-10b>¶升
髙進逺臣彊力則能安國據詩但述乗馬肥彊爾¶毛以
<pb:KR1c0008_WYG_012-12b>
喻臣能彊力已為衍說而鄭又謂喻僖公用臣¶必先足
其禄食則莫不盡忠意謂畜馬者必先豐其¶養飼養飼
豐則馬肥彊馬肥彊則能盡力以喻養臣¶者必先豐其
禄食禄食足則臣盡忠者皆詩文所無¶此又妄意詩人
而委曲為說故失詩之義愈逺也振¶振鷺鷺于下毛以
為興潔白之士鄭又謂僖公君臣¶無事相與明義明德
而已潔白之士羣集於君之朝¶君與之飲酒鄭所謂君
臣明義明德者解在公明明¶也故為義疏者廣鄭之說
<pb:KR1c0008_WYG_012-13a>
謂僖公君臣既明德義則<md:KR1c0008_SBCK_012-11a>¶潔白之士慕其所為羣集於
朝因謂在公為舊臣振¶鷺為新來之士不惟詩無明文
妄為分别非詩之本¶義若以首章之義如鄭說則舊臣
夙夜在公而新來¶之士飲酒醉舞此豈近於人情所以
然者皆由委曲¶生意為衍說以自累也據序言頌君臣
之有道者謂¶僖公君臣知持國之道致其國治民安然
後君臣燕¶樂有威儀爾振鷺取其能自修潔翔集有威
儀也鄭¶於周頌箋傳是矣
<pb:KR1c0008_WYG_012-13b>
本義曰有駜有駜駜彼乗黃者僖公寵錫其臣車馬¶之
盛也夙夜在公在公明明者其臣修其官稱其車<md:KR1c0008_SBCK_012-11b>¶服之
謂也在公明明者謂修明其職也振振鷺鷺于¶下鼓咽
咽醉言舞于胥樂兮者言其羣臣能自修潔¶有威儀君
臣燕飲以相樂也胥相也其先言在公而¶後言胥樂者
先公而後私也下章飲酒載燕其義皆¶同卒章箋傳是
矣¶
　　那
<pb:KR1c0008_WYG_012-14a>
論曰詩云寘我鞉鼓毛鄭皆讀寘為植謂三代之鼓¶異
制夏足鼓殷植鼓周縣鼓湯伐桀定天下作濩樂¶始用
植鼓故詩人歎美之者非也如毛鄭之說鞉貫¶而摇之
非植鼓則寘不讀為植已可知矣且詩人稱<md:KR1c0008_SBCK_012-12a>¶頌成湯之
功德當舉其大者如正域彼四方奄有九¶有聖敬日躋
式于九圍武王載旆有䖍秉鉞之類是¶也湯作大濩雖
是成功之樂詩人欲歌頌之亦必舉¶其大者據禮家之
說三代器服無一物相襲者至於¶樂舞其器甚衆商人
<pb:KR1c0008_WYG_012-14b>
改夏制者不可勝數不獨植鼓¶也鼓衆樂器中一器爾
鞉器之尤小者也商人歌頌¶成湯功德不應遺大舉小
若曰植鼓取其變夏制而¶立殷制則器服變制大者頗
多又況鞉非植鼓乎書¶曰下管鞉鼓蓋自虞夏以來舊
物常用者詩人必不¶引以為成湯之美事以此可知毛
鄭之非也據序云<md:KR1c0008_SBCK_012-12b>¶那祀成湯也若依序說商人作頌以
為祀湯之樂歌¶述其祀時樂舞之盛以衎樂先祖則得
之矣古人作¶頌之體此類甚多如周頌我將祀文王但
<pb:KR1c0008_WYG_012-15a>
述祀時羊¶牛肥腯執競祀武王亦言祀時鍾鼓管磬之
類是也¶頌曰湯孫奏假毛謂湯孫者成湯也言湯善為
人子¶孫也鄭謂湯孫者太甲也二家之說皆非也且湯
孫¶者當是湯之孫爾若以湯為孫則是商人謂其先祖¶
為孫理豈得通鄭以湯孫為太甲者但以世次數之¶太
甲於湯為孫爾至烈祖祀中宗又云湯孫之將殷¶武祀
髙宗又云湯孫之緒則那所謂湯孫者不得為<md:KR1c0008_SBCK_012-13a>¶太甲也
頌言湯孫者斥主祀之時王爾自太甲以下¶至紂皆可
<pb:KR1c0008_WYG_012-15b>
為湯孫不知頌作於何時所斥者何王爾¶蓋商有天下
六百年而為周自天下為周而微子封¶於宋又四百餘
年而孔子始得商頌於宋宋之禮壞¶樂崩久矣其頌亡
失之餘纔五篇僅存爾當孔子得¶頌時已不知其作於
何王之世也然則湯孫不知是¶商之何王鄭以為太甲
者妄意而言爾置當讀如置¶器之置綏我思成者綏安
也思語助也安然而成者¶謂下章所陳管磬和調而成
聲也毛引禮記齋日之¶說亦非也思讀如不可射思之
<pb:KR1c0008_WYG_012-16a>
思<md:KR1c0008_SBCK_012-13b>¶本義曰猗那之頌詩人述商王祀其先祖成湯美其¶樂
舞及其助祭諸侯與其執事之臣皆由商王之能¶將其
事也其述樂也先自其小者故先言鞉鼓次言¶管磬次
言庸鼔次言萬舞皆述其聲容之美又言諸¶侯助祭者
皆悅懌羣臣執事者皆恭恪一章三稱其¶主祀之時王
而謂之湯孫者言其能主商祀之烝嘗¶可謂湯之子孫
矣其大義止於如此爾其始云湯孫¶奏假者言能奏此
<pb:KR1c0008_WYG_012-16b>
樂而升薦之鄭解假為升是也其¶又云於赫湯孫者謂
於赫湯之孫也詩人作此頌以¶為祀成湯之樂歌其言
湯孫能修祀事則可若於赫<md:KR1c0008_SBCK_012-14a>¶者盛美之辭也不應自稱
盛美之孫以誇其先祖故¶當為於赫湯之孫也卒云湯
孫之將者謂能將祀事¶也其述樂先小者而間稱湯孫
至於再三者蓋詩無¶定體作者之意或然也¶
　　烈祖¶
論曰序言烈祖祀中宗則嗟嗟烈祖者中宗也鄭執¶那
<pb:KR1c0008_WYG_012-17a>
頌烈祖以為成湯者非也如丙以甲為祖戊亦可¶以丙
為祖矣此古今人之常也是則湯之後世以湯¶為祖中
宗之後世以中宗為祖此常事也何必曲為¶之說哉頌
云亦有和羮既戒既平鬷假無言時靡有<md:KR1c0008_SBCK_012-14b>¶爭毛訓假為
大而已鄭謂和羮喻諸侯有和順之德¶者非也其失自
左氏傳春秋也左傳魯昭二十年晏¶子為齊侯陳和同
之異云和如羹焉者其意本譏齊¶侯與子猶同欲不得
為和也因引和羮為喻以謂和¶者鹹酸異味相濟為和
<pb:KR1c0008_WYG_012-17b>
以喻君臣以可否相濟為和¶故曰君臣亦然因引此頌
云亦有和羮但謂羮當以¶五味相和爾古人引詩喻事
多不用詩本義但取其¶一句足以曉意而已如鵲巢本
述后妃而魯穆叔引¶以喻晉君有國而趙孟治之之類
是也方晏子引頌¶和羮雖非詩義而未為甚失鄭則不
然據詩上言既<md:KR1c0008_SBCK_012-15a>¶載清酤下言亦有和羮乃是直陳祭時
酒與羮爾鄭¶何據而為喻諸侯哉詩無明文乃是臆說
也至於鄭¶解鬷假無言以為諸侯助祭總升堂而齊一
<pb:KR1c0008_WYG_012-18a>
寂然無¶言而杜預注左氏傳言總大政能使上下皆如
和羮¶以此見先儒各用其意為解以就成已說豈是詩
人¶本意也至如詩云來假來饗降福無疆假至也據詩¶
但言神至而饗乃降福爾蓋鄭訓假為升遂云諸侯¶助
祭者來升堂獻酒而神饗且諸侯助祭古無獻酒¶之禮
今詩又無明文亦鄭之臆說也¶
本義曰嗟嗟我烈祖中宗以其有常之福申錫及爾<md:KR1c0008_SBCK_012-15b>¶者
爾時主祀之王也既載清酤賚我思成謂以清¶酒祼獻
<pb:KR1c0008_WYG_012-18b>
而神賚我使成祀事也亦有和羮者言調和¶此羮之人
謂膳夫也既戒既平者戒慎其事也而鬷¶假無言時靡
有爭者謂執事之臣總至無喧譁又不¶交侵其職位以
見在廟之人皆肅㳟而舉動得禮所¶以神明錫以眉夀
黃耇之福也約軧錯衡八鸞鶬鶬¶者此始謂助祭之諸
侯也以假以享者謂諸侯既至¶而助享也我受命溥將
自天降康豐年穰穰者我時¶王受天命溥將此祭祀而
天降豐穰使我備物而祭¶致神歆饗而降福也上云以
<pb:KR1c0008_WYG_012-19a>
享者謂諸侯來助祭致享<md:KR1c0008_SBCK_012-16a>¶於神也下云來饗者謂神來
至而歆饗也¶
　　長發¶
論曰帝立子生商帝上帝也而鄭以為黒帝鄭惑䜟¶緯
其不經之說汩亂六經者不可勝數學者稍知正¶道自
能識為非聖之言然今著於箋以害詩義不可¶以不去
也至𤣥王桓撥又云承黒帝而立子者亦宜¶去也書稱
格王正厥事寧王遺我大寶龜商頌亦云¶武王載斾之
<pb:KR1c0008_WYG_012-19b>
類甚多蓋古人往往以美稱加王爾𤣥¶者深微之謂也
老氏言𤣥之又𤣥是矣不必為黒也¶苞有三蘖莫遂莫
達九有有截韋顧既伐昆吾夏桀<md:KR1c0008_SBCK_012-16b>¶毛<md:KR1c0008_SBCK_013-1a>¶以苞為本蘖為餘
訓詁是矣鄭何據而為三王之後乎考文求義謂一本
而生三蘖也然則大者為本小而附者為蘖夏所謂本
也韋也顧也昆吾也所謂三蘖也達生長也謂此三蘖
莫能遂達其惡皆伐而去之并拔其本也其曰九有有
截者蓋湯己為天下所歸用此九有之師以伐三蘖并
<pb:KR1c0008_WYG_012-20a>
其本而去之也
　
　
　
　
　
　
　
<pb:KR1c0008_WYG_012-20b>
　
　
　
　
　
　
　
　詩本義卷十二

<pb:KR1c0008_WYG_013-1a>
欽定四庫全書
　詩本義卷十三¶　　　　　宋　歐陽修¶　撰

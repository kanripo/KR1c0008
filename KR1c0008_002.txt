# -*- mode: mandoku-view -*-
#+TITLE: 詩本義
#+DATE: 2015-09-23 09:36:28
#+PROPERTY: JUAN 2
<pb:KR1c0008_SBCK_002-1a>¶
詩本義卷第二¶
　　　　　　歐陽氏¶
　　　　鵲巢¶
論曰據詩但言維鳩居之而序言德如鳲鳩乃可以¶
配鄭氏因謂鳲鳩有均一之德以今物理考之失自¶
序始而鄭氏又増之爾且詩人本義直謂鵲有成巢¶
鳩来居爾初無配義况鵲鳩異巢&KR0011;不&KR0014;作配也鳩¶
之種&KR0011;最多此居鵲巢之鳩詩人宜謂之鳩以今鳩¶
考之詩人不謬但序與箋傳誤爾且鳲鳩爾雅謂之¶
秸鞠而諸家傳釋或以爲布榖或以爲戴勝今之所¶
<pb:KR1c0008_SBCK_002-1b>¶
謂布榖戴勝者與鳩絶異惟今人直謂之鳩者拙鳥¶
也不&KR0014;作巢多在屋瓦間或於&KR0035;上架&KR0799;&KR0035;枝初不¶
成窠巢便以生子徃徃墜&KR1145;殞雛而死盖詩人取此¶
拙鳥不能自營巢而有居鵲之成巢者以爲興爾今¶
鵲作巢甚堅旣生雛散飛則棄而去在於物理容有¶
鳩來處彼空巢古之詩人取物比興但取其一義以¶
喻意爾此鵲巢之義詩人但取鵲之營巢用功多以¶
比周室積行累功以成王業鳩居&KR0846;之成巢以比夫¶
人起家來居已成之周室爾其所以云之意以興夫¶
人來居其位當思周室創業積累之艱難冝輔佐君¶
<pb:KR1c0008_SBCK_002-2a>¶
子共守而不失也此意詩雖無文但詩旣言鵲成巢¶
之用功多而鳩乃來居之則其意自然可見下言百¶
兩者述其來歸之禮甚盛羙其得正也¶
　　　　草&KR0393;¶
論曰草&KR0393;阜螽異&KR0011;而交合詩人取以爲戒而毛鄭¶
以爲同&KR0011;相求取以自比大夫妻實已嫁之婦而毛¶
鄭以爲在&KR0151;之女其於大義旣&KR0446;是以終篇而失也¶
盖由毛鄭不以序意求詩義旣失其本故枝辭衍&KR0003;¶
文義散離而與序意不合也序意止言大夫妻&KR0014;以¶
禮自防爾而毛鄭乃言在&KR0151;之女憂見其夫而不得¶
<pb:KR1c0008_SBCK_002-2b>¶
禮又憂被出而歸宗皆詩文所無非其本義按爾雅¶
阜螽謂之蠜草&KR0393;謂之&KR0018;蠜&KR0018;形皆似蝗而異種二¶
者皆名爲螽其生於陵阜者曰阜螽生於草間者曰¶
草螽形色不同種&KR0011;亦異故以阜草别之凢&KR0393;鳥皆¶
於種&KR0011;同者相匹偶惟此二物異&KR0011;而相合合其所¶
不當合故詩人引以比男女之不當合而合者爾¶
本義曰召南之大夫出而行役妻留在家當紂之末¶
世&KR0075;風大行&KR0416;&KR0064;之男侵陵貞女&KR0075;泆之女犯禮求¶
男此大夫之妻&KR0014;以禮義自防不爲&KR0075;風所化見彼¶
草&KR0393;喓喓然而鳴呼阜螽趯趯然而從之有如男女¶
<pb:KR1c0008_SBCK_002-3a>¶
非其匹偶而相呼誘以&KR0075;奔者故指以爲戒而守禮¶
以自防閑以待君子之歸故未見君子時常憂不&KR0014;¶
自守旣見君子然後心降也其曰陟彼南山采蕨采¶
&KR0340;云者婦人見時物之變新感其君子久出而思得¶
見之庻㡬自守&KR0014;保其全之意也¶
　　　　行露¶
論曰行露據序本爲羙召伯&KR0014;&KR0234;訟而毛氏謂不思¶
物變而推其&KR0011;鄭氏謂物有似而非者士師所當審¶
乃是召伯不&KR0014;聽審爾至其下章但云雖速我獄室¶
家不足則了無&KR0234;訟之意與序相違且鄭又謂露濕¶
<pb:KR1c0008_SBCK_002-3b>¶
道中是二月嫁娶之時且男女&KR0075;奔豈復更湏仲春¶
合禮之月又謂六禮之來彊委之且肆其彊&KR0064;以侵¶
陵豈復猶備六禮何其&KR0003;之迂也詩人本述紂世禮¶
俗大壊及文王之化旣行而&KR0075;風漸止然彊&KR0064;難化¶
之男猶思犯禮將加侵陵而女&KR0014;守正不可犯自訴¶
其事而召伯又&KR0014;聽决之爾若如毛鄭之&KR0003;雖有媒¶
妁而言約未許不待期要而彊行六禮乃是男女争¶
婚之訟爾非訴彊&KR0064;侵陵之事也且男女争婚世俗¶
常事而中人皆&KR0014;聽之豈足當詩人之所羙乎¶
本義曰厭浥行露豈不夙夜謂行多露者正女自訴¶
<pb:KR1c0008_SBCK_002-4a>¶
之辭也誰謂雀無角何以穿我屋者以興事有非意¶
而相干者也女子自言我當多露之時豈不欲早夜¶
而出行猶以露多將被霑汚而不行其自防閑以保¶
其身如此然不意彊&KR0064;之男與我本無室家之道遽¶
欲侵陵於我迫我興此獄訟雖然事終&KR0023;辯者由召¶
伯聽訟之明也事&KR0023;辨者室家不足與下章亦不女¶
從是也所謂非意相干者謂雀無角不&KR0014;穿屋矣¶
今乃以咮而穿我屋謂䑕無牙不&KR0014;穿墉矣今乃穴¶
垣而居是皆出於不意也謂彼男子於我本無室家¶
之道今乃直行彊&KR0064;欲見侵陵亦由非意相干也¶
<pb:KR1c0008_SBCK_002-4b>¶
　　　　摽有梅¶
論曰摽有梅本謂男女及時之詩也如毛鄭之&KR0003;自¶
首章梅實七兮以喻時衰二章三章喻衰落又甚乃¶
是男女失時之詩也序言召南之國被文王之化男¶
女得以及時則是紂世男女不得及時獨被文王之¶
化者乃得及時爾且不及時有三&KR0003;禮儀旣䘮&KR0075;風¶
大行犯禮相奔者不禁及遭彊&KR0064;横見侵陵則男女¶
有未及嫁娶之年先時而犯禮者矣世變多故兵旣¶
䘮亂民不安居與力不足則男女有過嫁娶之年後¶
時而不得如禮者矣然則先時後時皆爲不及時而¶
<pb:KR1c0008_SBCK_002-5a>¶
紂世男女常是先時犯禮爲不及時而被文王之化¶
者變其&KR0075;俗男女各得守禮待及嫁娶之年然後成¶
婚姻爲及時爾今毛鄭以首章梅實七爲當盛不嫁¶
至於始衰以二章迨其今爲急辭以卒章頃筐墍之¶
爲時已晚相奔而不禁是終篇無一人得及時者與¶
詩人之意異矣鄭氏又執仲春之月至夏爲過時此¶
又其迃滯者也梅實有七至於落盡不出一月之間¶
故前世學者多云詩人不以梅實記時早晚獨鄭氏¶
以爲過春及夏晚皆非詩人本義也古者婚禮不自¶
爲主人求我庻士非男女自相求學者可以意得也¶
<pb:KR1c0008_SBCK_002-5b>¶
本義曰梅之盛時其實落者少而在者七巳而落者¶
多而在者三已而遂盡落矣詩人引此以興物之盛¶
時不可久以言召南之人顧其男女方盛之年懼其¶
過時而至衰落乃其求庻士以相婚姻也所以然者¶
召南之俗被文王之化變其先時先奔犯禮之&KR0075;俗¶
男女各得待其嫁娶之年而始求婚姻故惜其盛年¶
難久而懼過時也吉者冝也求其相冝者也今者時¶
也欲及時也謂者相語也遣媒妁相語以求之也¶
　　　　野有死&KR0874;¶
論曰詩序失於二南者多矣孔子曰三分天下有¶
<pb:KR1c0008_SBCK_002-6a>¶
其二以服事殷盖言天下服周之盛德者過半爾&KR0003;¶
者執文害意遂云九州之内奄有六州故毛鄭之&KR0003;¶
皆云文王自岐都豐建號稱王行化於六州之内此¶
皆欲尊文王而反累之爾就如其&KR0003;則紂猶在上文¶
王之化止&KR0014;自被其所治然於芣苢序則曰天下和¶
平婦人樂有子於麟趾序則曰關雎化行天下無犯¶
非禮者於騶虞序則曰天下純被文王之化旣曰如¶
此矣於行露序則反有彊&KR0064;之男侵陵正女而争訟¶
於桃夭摽有梅序則又云婚姻男女得時又似不應¶
有訟據野有死&KR0874;序則又云天下大亂彊&KR0064;相陵遂¶
<pb:KR1c0008_SBCK_002-6b>¶
成&KR0075;風惟被文王之化者猶&KR0014;&KR0086;其無禮也其前後¶
自相牴牾無所&KR0244;從然而紂爲&KR0075;亂天下成風猶文¶
王所治不冝如此於野有死麕之序僅可爲是而毛¶
鄭皆失其義詩三百篇大率作者之體不過三四爾¶
有作詩者自述其言以爲羙刺如關雎相䑕之&KR0011;是¶
也有作者録當時人之言以見其事如谷風錄其夫¶
婦之言北風其凉錄去衛之人之語之&KR0011;是也有¶
作者先自述其事次錄其人之言以終之者如溱洧¶
之&KR0011;是也有作者述事與録當時人語雜以成篇如¶
出車之&KR0011;是也然皆文意相屬以成章未有如毛鄭¶
<pb:KR1c0008_SBCK_002-7a>¶
解野有死麕文意散離不相終始者其首章方言正¶
女欲令人以白茅包麕肉爲禮而來以作詩者代正¶
女吉人之言其義未終其下句則云有女懐春吉士¶
誘之乃是詩人言昔時吉士以媒道成思春之正女¶
而嫉當時不然上下文義各自爲&KR0003;不相結以成章¶
其次章三句言女告人欲令以茅包鹿肉而來其下¶
句則云有女如玉乃是作詩者歎其女德如玉之辭¶
尤不成文理是以失其義也¶
本義曰紂時男女&KR0075;奔以成風俗惟周人被文王之¶
化者&KR0014;知廉耻而&KR0086;其無禮故見其男女之相誘而¶
<pb:KR1c0008_SBCK_002-7b>¶
&KR0075;亂者&KR0086;之曰彼野有死麕之肉汝尚以可食之故¶
愛惜而包以白茅之潔不使爲物所汚柰何彼女懐¶
春吉士遂誘而汚以非禮吉士猶然彊&KR0064;之男可知¶
矣其次言樸&KR0554;之木猶可用以爲薪死鹿猶束以白¶
茅而不汚二物微賤者猶然况有女而如玉乎豈不¶
可惜而以非禮汚之其卒章遂道其&KR0075;奔之狀曰汝¶
無疾走無動我佩無驚我狗吠彼奔未必&KR0014;動我佩¶
盖&KR0086;而逺却之之辭¶
<pb:KR1c0008_SBCK_002-8a>¶
<pb:KR1c0008_SBCK_002-9a>¶
<pb:KR1c0008_SBCK_002-10a>¶
以時發矢射豝下句直歎騶虞不食生物若此乃是¶
刺文王曽騶虞之不若也故知毛鄭爲失¶
本義曰召南風人羙其國君有仁德不多殺以傷生¶
&KR0014;以時田獵而虞官又&KR0014;供軄故當彼葭草茁然而¶
初生國君順時畋于騶囿之中蒐索害田之獸其騶¶
囿之虞官乃翼驅五田豕以待君之射君有仁心惟¶
一發矢而已不盡殺也故時之首句言田獵之得時¶
次言君仁而不盡殺卒歎虞人之得禮¶
　　　　柏舟¶
論曰我心匪鍳不可以茹毛鄭皆以茹爲度謂鍳之¶
<pb:KR1c0008_SBCK_002-10b>¶
察形不&KR0014;度真僞我心匪鍳故&KR0014;度知善&KR0086;據下章¶
云我心匪石不可轉也我心匪席不可卷也毛鄭解¶
云石雖堅尚可轉席雖平尚可卷者其意謂石席可¶
轉卷我心匪石席故不可轉卷也然則鍳可以茹我¶
心匪鍳故不可茹文理易明而毛鄭反其義以爲鍳¶
不可茹而我心可茹者其失在於以茹爲度也詩曰¶
剛亦不&KR0269;柔亦不茹茹納也傳曰火日外景金水内¶
景盖鍳之於物納影在内凢物不擇妍&KR1126;皆納其景¶
時詩人謂衛之仁人其心非鍳不&KR0014;善&KR0086;皆納善者¶
納之&KR0086;者不納以其不䏻兼容是以見嫉扵在側之¶
<pb:KR1c0008_SBCK_002-11a>¶
群小而獨不遇也憂心悄悄愠于群小者本謂仁人¶
爲群小所怒故常懼禍而憂心焉如鄭氏云德備而¶
不遇所以愠者則是仁人愠群小爾以文理考之當¶
是群小愠仁人也居諸語助也日月詩傳云日乎月¶
乎者是也胡迭更互之辭也日居月諸胡迭而微者¶
謂仁人傷衛日徃月來而漸㣲爾猶言日朘月削也¶
安有大臣專恣日如月然之義哉¶
　　　　擊皷¶
論曰擊鼓五章自爰處而下三章王肅以爲衛人從¶
軍者與其室家訣别之辭而毛氏無&KR0003;鄭氏以爲軍¶
<pb:KR1c0008_SBCK_002-11b>¶
中士伍相約誓之言今以義考之當時王肅之&KR0003;爲¶
是則鄭於此詩一篇之失太半矣州吁以魯&KR0046;四年¶
二月弑&KR0074;公而自立至九月如陳見殺中間惟從陳¶
蔡伐鄭是其用兵之事而謂其阻兵安忍衆叛親離¶
者盖衛人以其有弑君之大&KR0086;不務以德和民而以¶
用兵自結於諸侯言其&KR0020;必有禍敗之事爾其曰衆¶
叛親離者第言人心不附爾而鄭氏執其文遂以爲¶
伐鄭之兵軍士離散按春秋左傳言伐鄭之師圍其¶
東門五日而還兵出旣不久又未甞敗衂不得有卒¶
伍離散之事也且衛人暫出從軍已有怨刺之言其¶
<pb:KR1c0008_SBCK_002-12a>¶
卒伍豈冝相約偕老於軍中此又非人情也由是言¶
之王氏之&KR0003;爲得其義¶
本義曰州吁以弑君之&KR0086;自立内興工役外舉兵而¶
伐鄭國數月之間兵出者再國人不堪所以怨刺故¶
於其詩載其士卒將行與其室家訣别之語以見其¶
情云我之是行末有歸期亦未知於何所居處於何¶
所䘮其馬若求與我馬當於林下求之盖爲必敗之¶
計也因念與子死生勤苦無所不同本期偕老而今¶
濶别不能爲生吁嗟我心所苦如此可信而在上者¶
不我信也洵亦信也¶
<pb:KR1c0008_SBCK_002-12b>¶
　　　　匏有苦葉¶
論曰詩刺衛宣公與夫人並爲&KR0075;亂而鄭氏謂夫人¶
者夷姜也夷姜宣公之父妾也宣姜者宣公子伋之¶
婦也此二人皆稱夫人皆與宣公爲&KR0075;亂者考詩之¶
言不可分别不知鄭氏何從知爲獨刺夷姜也按史¶
記夷姜生子曰伋其後宣公爲伋娶齊女奪之是爲¶
宣姜學者因附鄭&KR0003;謂作詩時未爲伋娶故當是刺¶
夷姜且詩作早晚不可知今直以詩之編次偶在前¶
爾然則鄭&KR0003;胡爲可據也據詩墻有茨刺公子頑云¶
中冓之言不可道也所可道也言之醜也盖甚&KR0086;之¶
<pb:KR1c0008_SBCK_002-13a>¶
之辭也宣公烝父妾&KR0075;子婦皆是鳥獸之行悖人倫¶
之理詩人刺之宜爲甚&KR0086;之辭也今鄭氏以匏葉苦¶
濟水深爲八月納采問名之時又以深厲淺掲喻男¶
女才性賢不肖長㓜宜相當乃是刺婚姻不時男女¶
不相當之詩爾且烝父妾奪子婦豈有婚姻之禮安¶
問男女賢愚長㓜相當與否蓋毛鄭二家不得詩人¶
之意故其&KR0003;失之迂逺也昔魯叔孫穆子賦匏有苦¶
葉晉叔向曰苦匏不才供濟於人而已蓋謂要舟以¶
渡水也春秋國語所載諸侯大夫賦詩多不用詩本¶
義第畧取一章或一句假借其言以苟通其意如鵲¶
<pb:KR1c0008_SBCK_002-13b>¶
巢&KR0112;苗之&KR0011;故皆不可引以爲詩之證至於鳥獸草¶
木諸物常用於人者則不應謬妄苦匏爲物當毛鄭¶
未&KR0003;詩之前其&KR0003;如此若穆子去詩時近不應謬妄¶
也今依其&KR0003;以解詩則本義得矣毛鄭又謂飛曰雌¶
雄走曰牝牡然周書曰牝雞無晨豈爲走獸乎古語¶
通用無常也¶
本義曰詩人以腰匏葉以渉濟者不問水深淺惟意¶
所徃期於必濟如宣公烝&KR0075;夷宣二姜不問可否惟¶
意所欲期於必得不懼㓕亡之罪如渉濟者不思沈¶
溺之禍也濟盈不濡&KR0100;者濟盈無不濡之理而渉者¶
<pb:KR1c0008_SBCK_002-14a>¶
貪於必進自謂不濡又興宣公貪於&KR0075;欲身蹈罪&KR0086;¶
而不自知也雉鳴求其牡者又興夫人不顧禮義而¶
從宣公如禽鳥之相求惟知雌雄爲匹而無親踈父¶
子之别雝雝鳴鴈旭日始旦士如歸妻迨氷未泮¶
言士之娶妻猶有禮别宣公曽庻士之不若也招招¶
舟子人渉卬否人渉卬否卬須我友者謂行路之人¶
衆皆渉矣有招之而獨不渉者以待同行不忘其友¶
也以刺夫人忘已所當從而隨人所誘曽行路之人¶
不如也凢渉水者淺則徒行深則舟渡而腰匏以涉¶
者水深而無舟盖急遽而蹈險者也故詩人引以¶
<pb:KR1c0008_SBCK_002-14b>¶
爲比¶
詩本義卷第二¶


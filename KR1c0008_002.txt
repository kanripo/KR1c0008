# -*- mode: mandoku-view -*-
#+TITLE: 詩本義
#+DATE: 2015-09-23 09:36:28
#+PROPERTY: JUAN 2


　　鵲巢¶
論曰據詩但言維鳩居之而序言徳如鳲鳩乃可以¶配
鄭氏因謂鳲鳩有均一之徳以今物理考之失自¶序始
而鄭氏又增之爾且詩人本義直謂鵲有成巢¶鳩來居
爾初無配義況鵲鳩異巢𩔖不能作配也鳩¶之種𩔖最
多此居鵲巢之鳩詩人直謂之鳩以今鳩¶考之詩人不
<pb:KR1c0008_WYG_002-1b>
繆但序與箋傳誤爾且鳲鳩爾雅謂之¶秸鞠而諸家傳
釋或以為布榖或以為戴勝今之所<md:KR1c0008_SBCK_002-1b>¶謂布榖戴勝者與
鳩絶異惟今人直謂之鳩者拙鳥¶也不能作巢多在屋
瓦間或於樹上架構樹枝初不¶成窠巢便以生子徃徃
墜&KR1145;殞雛而死蓋詩人取此¶拙鳥不能自營巢而有居
鵲之成巢者以為興爾今¶鵲作巢甚堅既生雛散飛則
棄而去在於物理容有¶鳩來處彼空巢古之詩人取物
比興但取其一義以¶喻意爾此鵲巢之義詩人但取鵲
<pb:KR1c0008_WYG_002-2a>
之營巢用功多以¶比周室積行累功以成王業鳩居鵲
之成巢以比夫¶人起家來居已成之周室爾其所以云
之意以興夫¶人來居其位當思周室創業積累之艱難
宜輔佐君<md:KR1c0008_SBCK_002-2a>¶子共守而不失也此意詩雖無文但詩既言
鵲成巢¶之用功多而鳩乃來居之則其意自然可見下
言百¶兩者述其來歸之禮甚盛美其得正也¶
　　草蟲¶
論曰草蟲阜螽異𩔖而交合詩人取以為戒而毛鄭¶以
<pb:KR1c0008_WYG_002-2b>
為同𩔖相求取以自比大夫妻實已嫁之婦而毛¶鄭以
為在塗之女其於大義既乖是以終篇而失也¶蓋由毛
鄭不以序意求詩義既失其本故枝辭衍説¶文義散離
而與序意不合也序意止言大夫妻能以¶禮自防爾而
毛鄭乃言在塗之女憂見其夫而不得<md:KR1c0008_SBCK_002-2b>¶禮又憂被出而
歸宗皆詩文所無非其本義案爾雅¶阜螽謂之蠜草蟲
謂之負蠜負形皆似蝗而異種二¶者皆名為螽其生於
陵阜者曰阜螽生於草間者曰¶草蟲形色不同種𩔖亦
<pb:KR1c0008_WYG_002-3a>
異故以阜草别之凡蟲鳥皆¶於種𩔖同者相匹偶惟此
二物異𩔖而相合合其所¶不當合故詩人引以比男女
之不當合而合者爾¶
本義曰召南之大夫出而行役妻留在家當紂之末¶世
淫風大行彊暴之男侵陵貞女淫泆之女犯禮求¶男此
大夫之妻能以禮義自防不為淫風所化見彼¶草蟲喓
喓然而鳴呼阜螽趯趯然而從之有如男女<md:KR1c0008_SBCK_002-3a>¶非其匹偶
而相呼誘以淫奔者故指以為戒而守禮¶以自防閑以
<pb:KR1c0008_WYG_002-3b>
待君子之歸故未見君子時常憂不能¶自守既見君子
然後心降也其曰陟彼南山采蕨采¶薇云者婦人見時
物之變新感其君子乆出而思得¶見之庶幾自守能保
其全之意也¶
　　行露¶
論曰行露據序本為美召伯能聽訟而毛氏謂不思¶物
變而推其𩔖鄭氏謂物有似而非者士師所當審¶乃是
召伯不能聽審爾至其下章但云雖速我獄室¶家不足
<pb:KR1c0008_WYG_002-4a>
則了無聽訟之意與序相違且鄭又謂露濕<md:KR1c0008_SBCK_002-3b>¶道中是二
月嫁娶之時且男女淫奔豈復更須仲春¶合禮之月又
謂六禮之來彊委之且肆其彊暴以侵¶陵豈復猶備六
禮何其説之迂也詩人本述紂世禮¶俗大壊及文王之
化既行而淫風漸止然彊暴難化¶之男猶思犯禮將加
侵陵而女能守正不可犯自訴¶其事而召伯又能聽決
之爾若如毛鄭之説雖有媒¶妁而言約未許不待期要
而彊行六禮乃是男女爭¶婚之訟爾非訴彊暴侵陵之
<pb:KR1c0008_WYG_002-4b>
事也且男女爭婚世俗¶常事而中人皆能聽之豈足當
詩人之所美乎¶
本義曰厭浥行露豈不夙夜謂行多露者正女自訴<md:KR1c0008_SBCK_002-4a>¶之
辭也誰謂雀無角何以穿我屋者以興事有非意¶而相
干者也女子自言我當多露之時豈不欲早夜¶而出行
猶以露多將被霑汙而不行其自防閑以保¶其身如此
然不意彊暴之男與我本無室家之道遽¶欲侵陵於我
迫我興此獄訟雖然事終𫉬辯者由召¶伯聽訟之明也
<pb:KR1c0008_WYG_002-5a>
事𫉬辯者室家不足與下章亦不女¶從是也所謂非意
相干者謂雀無角不能穿屋矣¶今乃以咮而穿我屋謂
䑕無牙不能穿墉矣今乃穴¶垣而居是皆出於不意也
謂彼男子於我本無室家¶之道今乃直行彊暴欲見侵
陵亦由非意相干也<md:KR1c0008_SBCK_002-4b>¶　　摽有梅¶
論曰摽有梅本謂男女及時之詩也如毛鄭之説自¶首
章梅實七兮以喻時衰二章三章喻衰落又甚乃¶是男
<pb:KR1c0008_WYG_002-5b>
女失時之詩也序言召南之國被文王之化男¶女得以
及時則是紂世男女不得及時獨被文王之¶化者乃得
及時爾且不及時有三説禮儀既喪淫風¶大行犯禮相
奔者不禁及遭彊暴横見侵陵則男女¶有未及嫁娶之
年先時而犯禮者矣世變多故兵既¶喪亂民不安居與
力不足則男女有過嫁娶之年後¶時而不得如禮者矣
然則先時後時皆為不及時而<md:KR1c0008_SBCK_002-5a>¶紂世男女常是先時犯
禮為不及時而被文王之化¶者變其淫俗男女各得守
<pb:KR1c0008_WYG_002-6a>
禮待及嫁娶之年然後成¶婚姻為及時爾今毛鄭以首
章梅實七為當盛不嫁¶至於始衰以二章迨其今為急
辭以卒章頃筐墍之¶為時已晚相奔而不禁是終篇無
一人得及時者與¶詩人之意異矣鄭氏又執仲春之月
至夏為過時此¶又其迂滯者也梅實有七至於落盡不
出一月之間¶故前世學者多云詩人不以梅實記時早
晚獨鄭氏¶以為過春及夏晚皆非詩人本義也古者婚
禮不自¶為主人求我庶士非男女自相求學者可以意
<pb:KR1c0008_WYG_002-6b>
得也<md:KR1c0008_SBCK_002-5b>¶本義曰梅之盛時其實落者少而在者七已而落者¶多
而在者三已而遂盡落矣詩人引此以興物之盛¶時不
可乆以言召南之人顧其男女方盛之年懼其¶過時而
至衰落乃其求庶士以相婚姻也所以然者¶召南之俗
被文王之化變其先時先奔犯禮之淫俗¶男女各得待
其嫁娶之年而始求婚姻故惜其盛年¶難乆而懼過時
也吉者宜也求其相宜者也今者時¶也欲及時也謂者
<pb:KR1c0008_WYG_002-7a>
相語也遣媒妁相語以求之也¶
　　野有死麕¶
論曰詩序失於二南者多矣孔子曰三分天下有<md:KR1c0008_SBCK_002-6a>¶其二
以服事殷蓋言天下服周之盛徳者過半爾説¶者執文
害意遂云九州之内奄有六州故毛鄭之説¶皆云文王
自岐都豐建號稱王行化於六州之内此¶皆欲尊文王
而反累之爾就如其説則紂猶在上文¶王之化止能自
被其所治然於芣苢序則曰天下和¶平婦人樂有子於
<pb:KR1c0008_WYG_002-7b>
麟趾序則曰關雎化行天下無犯¶非禮者於騶虞序則
曰天下純被文王之化既曰如¶此矣於行露序則反有
彊暴之男侵陵正女而爭訟¶於桃夭摽有梅序則又云
婚姻男女得時又似不應¶有訟據野有死麕序則又云
天下大亂强暴相陵遂<md:KR1c0008_SBCK_002-6b>¶成淫風惟被文王之化者猶能
惡其無禮也其前後¶自相牴牾無所適從然而紂為淫
亂天下成風猶文¶王所治不宜如此於野有死麕之序
僅可為是而毛¶鄭皆失其義詩三百篇大率作者之體
<pb:KR1c0008_WYG_002-8a>
不過三四爾¶有作詩者自述其言以為美刺如關雎相
鼠之𩔖是¶也有作者録當時人之言以見其事如谷風
録其夫¶婦之言北風其凉録去衛之人之語之𩔖是也
有¶作者先自述其事次録其人之言以終之者如溱洧¶
之𩔖是也有作者述事與録當時人語雜以成篇如¶出
車之𩔖是也然皆文意相屬以成章未有如毛鄭<md:KR1c0008_SBCK_002-7a>¶解野
有死麕文意散離不相終始者其首章方言正¶女欲令
人以白茅包麕肉為禮而來以作詩者代正¶女告人之
<pb:KR1c0008_WYG_002-8b>
言其意未終其下句則云有女懐春吉士¶誘之乃是詩
人言昔時吉士以媒道成思春之正女¶而疾當時不然
上下文義各自為説不相結以成章¶其次章三句言女
告人欲令以茅包鹿肉而來其下¶句則云有女如玉乃
是作詩者歎其女徳如玉之辭¶尤不成文理是以失其
義也¶
本義曰紂時男女淫奔以成風俗惟周人被文王之¶化
者能知亷恥而惡其無禮故見其男女之相誘而<md:KR1c0008_SBCK_002-7b>¶淫亂
<pb:KR1c0008_WYG_002-9a>
者惡之曰彼野有死麕之肉汝尚可以食之故¶愛惜而
包以白茅之潔不使為物所汙奈何彼女懐¶春吉士遂
誘而汙以非禮吉士猶然彊暴之男可知¶矣其次言樸
樕之木猶可用以為薪死鹿猶束以白¶茅而不汙二物
微賤者猶然况有女而如玉乎豈不¶可惜而以非禮汙
之其卒章遂道其淫奔之狀曰汝¶無疾走無動我佩無
驚我狗吠彼奔未必能動我佩¶蓋惡而逺却之之辭<md:KR1c0008_SBCK_002-10a>¶　　騶虞
<pb:KR1c0008_WYG_002-9b>
論曰(以下原闕/)
<pb:KR1c0008_WYG_002-10a>
　
　
　
　
　
　
　
　
<pb:KR1c0008_WYG_002-10b>
　
　
　
　
以時發矢射豝下句直歎騶虞不食生物若此乃是¶刺
文王曾騶虞之不若也故知毛鄭為失¶
本義曰召南風人美其國君有仁徳不多殺以傷生¶能
以時田獵而虞官又能供職故當彼葭草茁然而¶初生
<pb:KR1c0008_WYG_002-11a>
國君順時畋于騶囿之中蒐索害田之獸其騶¶囿之虞
官乃翼驅五田豕以待君之射君有仁心惟¶一發矢而
已不盡殺也故詩之首句言田獵之得時¶次言君仁而
不盡殺卒歎虞人之得禮¶
　　柏舟¶
論曰我心匪鑒不可以茹毛鄭皆以茹為度謂鑒之<md:KR1c0008_SBCK_002-10b>¶詧
形不能度真偽我心匪鑒故能度知善惡據下章¶云我
心匪石不可轉也我心匪席不可卷也毛鄭解¶云石雖
<pb:KR1c0008_WYG_002-11b>
堅尚可轉席雖平尚可卷者其意謂石席可¶轉卷我心
匪石席故不可轉卷也然則鑒可以茹我¶心匪鑒故不
可茹文理易明而毛鄭反其義以為鑒¶不可茹而我心
可茹者其失在於以茹為度也詩曰¶剛亦不吐柔亦不
茹茹納也傳曰火日外景金水内¶景蓋鑒之於物納景
在内凡物不擇姸媸皆納其景¶時詩人謂衛之仁人其
心匪鑒不能善惡皆納善者¶納之惡者不納以其不能
兼容是以見嫉於在側之<md:KR1c0008_SBCK_002-11a>¶羣小而獨不遇也憂心悄悄
<pb:KR1c0008_WYG_002-12a>
愠于羣小者本謂仁人¶為羣小所怒故常懼禍而憂心
焉如鄭氏云徳備而¶不遇所以愠者則是仁人愠羣小
爾以文理考之當¶是羣小愠仁人也居諸語助也日月
詩傳云日乎月¶乎者是也胡迭更互之辭也日居月諸
胡迭而微者¶謂仁人傷衛日徃月來而漸微爾猶言日
朘月削也¶安有大臣専恣日如月然之義哉¶
　　擊鼔¶
論曰擊鼓五章自爰居而下三章王肅以為衛人從¶軍
<pb:KR1c0008_WYG_002-12b>
者與其室家訣别之辭而毛氏無説鄭氏以為軍<md:KR1c0008_SBCK_002-11b>¶中士
伍相約誓之言今以義考之當時王肅之説為¶是則鄭
於此詩一篇之失大半矣州吁以魯隠四年¶二月弑桓
公而自立至九月如陳見殺中間惟從陳¶蔡伐鄭是其
用兵之事而謂其阻兵安忍衆叛親離¶者蓋衛人以其
有弑君之大惡不務以徳和民而以¶用兵自結於諸侯
言其勢必有禍敗之事爾其曰衆¶叛親離者第言人心
不附爾而鄭氏執其文遂以為¶伐鄭之兵軍士離散案
<pb:KR1c0008_WYG_002-13a>
春秋左傳言伐鄭之師圍其¶東門五日而還兵出既不
久又未嘗敗衂不得有卒¶伍離散之事也且衛人暫出
從軍已有怨刺之言其<md:KR1c0008_SBCK_002-12a>¶卒伍豈宜相約偕老於軍中此
又非人情也由是言¶之王氏之説為得其義¶
本義曰州吁以弑君之惡自立内興工役外興兵而¶伐
鄭國數月之間兵出者再國人不堪所以怨刺故¶於其
詩載其士卒將行與其室家訣别之語以見其¶情云我
之是行未有歸期亦未知於何所居處於何¶所喪其馬
<pb:KR1c0008_WYG_002-13b>
若求與我馬當於林下求之蓋為必敗之¶計也因念與
子死生勤苦無所不同本期偕老而今¶闊别不能為生
吁嗟我心所苦如此可信而在上者¶不我信也洵亦信
也<md:KR1c0008_SBCK_002-12b>¶　　匏有苦葉¶
論曰詩刺衛宣公與夫人並為淫亂而鄭氏謂夫人¶者
夷姜也夷姜宣公之父妾也宣姜者宣公子伋之¶婦也
此二人皆稱夫人皆與宣公為淫亂者考詩之¶言不可
<pb:KR1c0008_WYG_002-14a>
分别不知鄭氏何從如為獨刺夷姜也案史¶記夷姜生
子曰伋其後宣公為伋娶齊女奪之是為¶宣姜學者因
附鄭説謂作詩時未為伋娶故當是刺¶夷姜且詩作早
晚不可知今直以詩之編次偶在前¶爾然則鄭説胡可
為據也據詩墻有茨刺公子頑云¶中冓之言不可道也
所可道也言之醜也蓋甚惡之<md:KR1c0008_SBCK_002-13a>¶之辭也宣公烝父妾淫
子婦皆是鳥獸之行悖人倫¶之理詩人刺之宜為甚惡
之辭也今鄭氏以匏葉苦¶濟水深為八月納采問名之
<pb:KR1c0008_WYG_002-14b>
時又以深厲淺揭喻男¶女才性賢不肖長㓜宜相當乃
是刺婚姻不時男女¶不相當之詩爾且烝父妾奪子婦
豈有婚姻之禮安¶問男女賢愚長㓜相當與否蓋毛鄭
二家不得詩人¶之意故其説失之迂逺也昔魯叔孫穆
子賦匏有苦¶葉晉叔向曰苦匏不才供濟於人而已蓋
謂要舟以¶渡水也春秋國語所載諸侯大夫賦詩多不
用詩本¶義第略取一章或二句假借其言以苟通其意
如鵲<md:KR1c0008_SBCK_002-13b>¶巢黍苗之𩔖故皆不可引以為詩之證至於鳥獸
<pb:KR1c0008_WYG_002-15a>
草¶木諸物常用於人者則不應繆妄苦匏為物當毛鄭¶
未説詩之前其説如此若穆子去詩時近不應繆妄¶也
今依其説以解詩則本義得矣毛鄭又謂飛曰雌¶雄走
曰牝牡然周書曰牝雞無晨豈為走獸乎古語¶通用無
常也¶
本義曰詩人以腰匏葉以渉濟者不問水深淺惟意¶所
徃期於必濟如宣公烝淫夷宣二姜不問可否惟¶意所
欲期於必得不懼滅亡之罪如渉濟者不思及¶溺之禍
<pb:KR1c0008_WYG_002-15b>
也濟盈不濡軌者濟盈無不濡之理而渉者<md:KR1c0008_SBCK_002-14a>¶貪於必進
自謂不濡又興宣公貪於淫欲身蹈罪惡¶而不自知也
雉鳴求其牡者又興夫人不顧禮義而¶從宣公如禽鳥
之相求惟知雌雄為匹而無親疎父¶子之别雝雝鳴雁
旭日始旦士如歸妻迨冰未泮¶言士之娶妻猶有禮别
宣公曾庶士之不若也招招¶舟子人渉卬否人渉卬否
卬須我友者謂行路之人¶衆皆渉矣有招之而獨不渉
者以待同行不忘其友¶也以刺夫人忘已所當從而隨
<pb:KR1c0008_WYG_002-16a>
人所誘曾行路之人¶不如也凡渉水者淺則徒行深則
舟渡而腰匏以渉¶者水深而無舟蓋急遽而蹈險者也
故詩人引以<md:KR1c0008_SBCK_002-14b>¶為比¶
　
　
　
　
　
<pb:KR1c0008_WYG_002-16b>
　
　
　
　
　
　
　
　詩本義卷二¶
<md:KR1c0008_SBCK_003-1a>¶
<pb:KR1c0008_WYG_003-1a>
欽定四庫全書
　詩本義卷三¶　　　　　　宋　歐陽修¶　撰
　　北風¶
論曰北風本刺衛君暴虐百姓苦之不避風雪相攜¶而
去爾鄭謂北風其凉雨雪其雱喻君政教暴酷者¶非也
其虚其邪既亟只且者承上攜手同行之語云¶其可虚
徐而不進乎謂當亟去爾皆民相招之辭而¶鄭謂在位
之人故時威儀寛徐今為刻急之行者亦¶非也詩人必
<pb:KR1c0008_WYG_003-1b>
不前後述衛君臣而中以民去之辭間¶之若此豈成文
理莫赤匪狐莫黒匪烏者鄭謂喻君<md:KR1c0008_SBCK_003-1b>¶臣相承為惡如一
且赤黒狐烏之自然非其惡也豈¶以喻君臣之惡皆非
詩之本義也¶
本義曰詩人刺衛君暴虐衛人逃散之事述其百姓¶相
招而去之辭曰北風其涼雨雪其雱惠而好我攜¶手同
行者民言雖風雪如此有與我相惠好者當與¶相攜手
衝風冒雪而去爾其虚其邪既亟只且者言¶無暇寛徐
<pb:KR1c0008_WYG_003-2a>
當急去也莫赤匪狐莫黒匪烏謂狐烏各¶有𩔖也言民
各呼其同好以𩔖相攜而去也故其下¶文云惠而好我
攜手同車是也¶
　　靜女<md:KR1c0008_SBCK_003-2a>¶論曰靜女之詩所以為刺也毛鄭之説皆以為美既¶非
陳古以刺今又非思得賢女以配君子直言衛國¶有正
靜之女其徳可以配人君考序及詩皆無此義¶然則既
失其大㫖而一篇之内隨事為説訓解不通¶者不足怪
<pb:KR1c0008_WYG_003-2b>
也詩曰靜女其姝俟我於城隅愛而不見¶搔首踟蹰據
文求義是言靜女有所待於城隅不見¶而徬徨爾其文
顯而義明灼然易見而毛鄭乃謂正¶静之女自防如城
隅則是舍其一章但取城隅二字¶以自申其臆説爾彤
管不知為何物如毛鄭之説則¶是女史所執以書后妃
羣妾功過之筆之赤管也以<md:KR1c0008_SBCK_003-2b>¶謂女史所書是婦人之典
法彤管是書典法之筆故云遺以古人之法何其迂也
據詩云靜女其孌遺我彤管所謂我者意是靜女以彤
<pb:KR1c0008_WYG_003-3a>
管所貽之人也若彤管是王宫女史之筆靜女從何得
以遺人使靜女家自有彤管用以遺人則因彤管自媒
何名靜女若謂詩人假設以為言是又不然且詩人本
以意有難明故假物以見意如彤管之説左右不通如
此詩人假之何以明意理必不然也其下文云彤管有
煒説懌女美鄭既不能為説遂改為説釋以曲就已義
改經就注先儒固已非之

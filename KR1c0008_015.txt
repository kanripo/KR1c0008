# -*- mode: mandoku-view -*-
#+TITLE: 詩本義
#+DATE: 2015-09-23 09:36:29
#+PROPERTY: JUAN 15


　　詩解統序¶
五經之書世人號為難通者易與春秋夫豈然乎經¶皆
聖人之言固無難易繫人之所得有深淺今考於¶詩其
難亦不讓二經然世人反不難而易之用是通¶者亦罕
使其存心一則人人皆能明而經無不通矣¶大扺謂詩
為不足通者有三曰章句之書也曰淫䙝¶之辭也曰猥
<pb:KR1c0008_WYG_015-1b>
細之記也若然孔子為泛儒矣非唯今¶人易而不習之
考於先儒亦無幾人是果不足通與<md:KR1c0008_SBCK_015-1b>¶唐韓文公最為知
道之篤者然亦不過議其序之是¶否豈足明聖人本意
乎易書禮樂春秋道所存也詩¶闗此五者而明聖人之
用焉迹其道不知其用之與¶奪猶不辨其物之曲直而
欲制其方圎是果成乎¶故二南牽於聖賢國風惑於先
後豳居變風之末惑¶者溺於私見而謂之兼上下二雅
混於小大而不明¶三頌昧於商魯而無辨此一經大槩
<pb:KR1c0008_WYG_015-2a>
之體皆所未正¶者先儒既無所取捨後人因不得其詳
由是難易之¶說興焉毛鄭二學其說熾辭辨固已廣博
然不合於¶經者亦不為少或失於疎略或失於繆妄蓋
詩載闗<md:KR1c0008_SBCK_015-2a>¶雎上兼商世下及武成平桓之間君臣得失風
俗善¶惡之事廣闊遼邈有不失者鮮矣是亦可疑也予
欲¶志鄭學之妄益毛氏疎略而不至者合之於經故先¶
明其統要十篇庻不為之蕪泥云爾¶
　　二南為正風解
<pb:KR1c0008_WYG_015-2b>
天子諸侯當大治之世不得有風風之生天下無王¶矣
故曰諸侯無正風然則周召可為正乎曰可與不¶可非
聖人不能斷其疑當文王與紂之時可疑也二¶南之詩
正變之間可疑也可疑之際雖惡紂而¶主文王然文王
不得全有天下爾亦曰服事於紂焉<md:KR1c0008_SBCK_015-2b>¶則二南之詩作於
事紂之時號令征伐不止於受命¶之後爾豈所謂周室
衰而闗雎始作乎史氏之失也¶推而别之二十五篇之
詩在商不得為正在周不得¶為變焉上無明天子號令
<pb:KR1c0008_WYG_015-3a>
由已出其可謂之正乎二¶南起王業文王正天下其可
謂之變乎此不得不疑¶而輕其與奪也學詩者多推於
周而不辨於商故正¶變不分焉以治亂本之二南之詩
在商為變而在周¶為正乎或曰未諭曰推治亂而迹之
當不誣矣¶
　　周召分聖賢解¶
聖人之治無異也一也統天下而言之有異焉者非<md:KR1c0008_SBCK_015-3a>¶聖
人之治然也由其民之所得有淺深焉文王之化¶出乎
<pb:KR1c0008_WYG_015-3b>
其心施乎其民豈異乎然孔子以周召為别者¶蓋上下
不得兼而民之所化有淺深爾文王之心則¶一也無異
也而說者以為由周召聖賢之異而分之¶何哉大抵周
南之民得之者深故因周公之治而繫¶之豈謂周公能
行聖人之化乎召南之民得之者淺¶故因召公之治而
繫之豈謂召公能行賢人之化乎¶殆不然矣或曰不繫
於雅頌何也曰謂其本諸侯之¶詩也又曰不統於變風
何也曰謂其周迹之始也列¶於雅頌則終始之道混矣
<pb:KR1c0008_WYG_015-4a>
雜於變風則文王之迹殆<md:KR1c0008_SBCK_015-3b>¶矣雅頌不可混周迹之始其
將略而不具乎聖人¶所以慮之也由是假周召而分焉
非因周召聖賢之¶異而别其稱號爾蓋民之得者深故
其心厚心之¶感者厚故其詩切感之薄者亦猶其深故
其心淺心¶之淺者故其詩略是以有異焉非聖人私於
天下而¶淺深厚薄殊矣二南之作當紂之中世而文王
之初¶是文王受命之前也世人多謂受命之前則大姒
不¶得有后妃之號夫后妃之號非詩人之言先儒序之
<pb:KR1c0008_WYG_015-4b>
云爾考於其詩惑於其序是以異同之論爭起而聖¶人
之意不明矣<md:KR1c0008_SBCK_015-4a>¶　　王國風解¶
六經之法所以法不法正不正由不法與不正然後¶聖
人者出而六經之書作焉周之衰也始之以夷懿¶終之
以平桓平桓而後不復支矣故書止文侯之命¶而不復
録春秋起周平之年而治其事詩自黍離之¶什而降於
風絶於文侯之命謂敎令不足行也起於¶周平之年謂
<pb:KR1c0008_WYG_015-5a>
正朔不足加也降於黍離之什謂雅頌¶不足興也敎令
不行天下無王矣正朔不加禮樂徧¶出矣雅頌不興王
者之迹息矣詩書貶其失春秋憫¶其微無異焉爾然則
詩處於衞後而不次於二南惡<md:KR1c0008_SBCK_015-4b>¶其近於正而不明也其
體不加周姓而存王號嫌其¶混於諸侯而無王也近正
則貶之不著矣無王則絶¶之太遽矣不著云者周召二
南至正之詩也次於至¶正之詩是不得貶其微弱而無
異二南之詩爾若然¶豈降之乎太遽云者春秋之法書
<pb:KR1c0008_WYG_015-5b>
王以加正月言王¶人雖微必尊於上周室雖弱不絶其
正苟絶而不與¶豈尊周乎故曰王號之存黜諸侯也次
衞之下别正¶變也桓王而後雖欲其正風不可得也詩
不降於厲幽¶之年亦猶春秋之作不在惠公之世爾春
秋之作傷¶典誥之絶也黍離之降憫雅頌之不復也幽
平而後<md:KR1c0008_SBCK_015-5a>¶苟有如宣王者出則禮樂征伐不在諸侯而雅
頌可¶知矣奈何推波助瀾縱風止燎乎¶
　　十五國次解
<pb:KR1c0008_WYG_015-6a>
國風之號起周終豳皆有所次聖人豈徒云哉而明¶詩
者多泥於䟽說而不通或者又以為聖人之意¶不在於
先後之次是皆不足為訓法者大抵國風之¶次以兩而
合之分其次以為比則賢善者著而醜惡¶者明矣或曰
何如其謂之比乎曰周召以淺深比也¶衞王以世爵比
也鄭齊以族氏比也魏唐以土地比¶也秦陳以祖裔比
也檜曹以美惡比也豳能終之以<md:KR1c0008_SBCK_015-5b>¶正故居末焉淺深云
者周得之深故先於召世爵云¶者衞為紂都而紂不能
<pb:KR1c0008_WYG_015-6b>
有之周幽東遷無異是也加¶衞於先明幽紂之惡同而
不得近於正焉姓族云者¶周法尊其同姓而異姓者為
後鄭先於齊其理然也¶土地云者魏本舜地唐為堯封
以舜先堯明晉之亂¶非魏褊儉之等也祖裔云者陳不
能興舜而襄公能¶大於秦子孫之功陳不如矣穆姜卜
而遇艮之隨乃¶引文言之辭以為卦說夫穆姜始筮時
去孔子之生¶尚十四年爾是文言先於孔子而有乎不
然左氏不¶為誕妄也推此以迹其事則季札觀樂之次
<pb:KR1c0008_WYG_015-7a>
明白可<md:KR1c0008_SBCK_015-6a>¶驗而不足為疑矣夫黍離以下皆平王東遷桓
王失¶位之詩是以列於國風言其不足正也借使周天
子¶至甚無道則周之樂工敢以周王之詩降同諸侯乎¶
是皆不近人情不可為法者昔孔子大聖人其作春¶秋
也既微其辭然猶不欲公傳於人第口授而已况一¶樂
工而敢明白彰顯其君之惡哉此又可驗孔子分¶定為
信也本其事而推之以著其妄庻不為無據云¶
　　定風雅頌解
<pb:KR1c0008_WYG_015-7b>
詩之息久矣天子諸侯莫得而自正也古詩之作有¶天
下焉有一國焉有神明焉觀天下而成者人不得<md:KR1c0008_SBCK_015-6b>¶而私
也體一國而成者衆不得而違也㑹神明而成¶者物不
得而欺也不私焉雅著矣不違焉風一矣不¶欺焉頌明
矣然則風生於文王而雅頌雜於武王之¶間風之變自
夷懿始雅之變自厲幽始霸者興變風¶息焉王道廢詩
不作焉秦漢而後何其滅然也王通¶謂諸侯不貢詩天
子不採風樂官不達雅國史不明¶變非民之不作也詩
<pb:KR1c0008_WYG_015-8a>
出於民之情性情性其能無哉¶職詩者之罪也通之言
其幾於聖人之心矣或問成¶王周公之際風有變乎曰
豳是矣幸而成王悟也不¶然則變而不能復矣豳之去
雅一息焉蓋周公之心<md:KR1c0008_SBCK_015-7a>¶也故能終之以正¶
　　十月之交解¶
小雅無厲王之詩著其惡之甚也而鄭氏自十月之¶交
已下分其篇以為當刺厲王又妄指毛公為詁訓¶時移
其篇第因引前後之詩以為據其說有三一曰¶節彼刺
<pb:KR1c0008_WYG_015-8b>
師尹不平此不當譏皇父擅恣予謂非大亂之¶世者必
不容二人之專不然李斯趙髙不同生於秦¶也其二曰
正月惡襃姒滅周此不當疾艷妻之說出¶於鄭氏非史
傳所聞況襃姒之惡天下萬世皆同疾¶而共醜者二篇
譏之殆豈過哉其三曰幽王時司徒<md:KR1c0008_SBCK_015-7b>¶乃鄭桓公友此不
當云番維司徒予謂史記所載鄭¶桓公在幽王八年方
為司徒爾豈止桓公哉是三說¶皆不合於經不可案法
為鄭氏者猶不能自信而欲¶指他人之非斯亦惑矣今
<pb:KR1c0008_WYG_015-9a>
考雨無正已下三篇之詩¶又其亂落歸向皆無刺厲王
之文不知鄭氏之說何¶從而為據也孟子曰說詩者不
以文害辭不以辭害¶志非如是其能通詩乎¶
　　魯頌解¶
或問諸侯無正風而魯有頌何也曰非頌也不得已¶而
名之也四篇之體不免變風之例爾何頌乎頌惟<md:KR1c0008_SBCK_015-8a>¶一章
而魯頌章句不等頌無頌字之號而今四篇皆¶有其序
曰季孫行父請命于周而史克作之亦未離¶乎彊也頌
<pb:KR1c0008_WYG_015-9b>
之體一人是之未可作焉訪于衆人衆人¶可之猶曰天
下有非之者又訪于天下天下人亦曰¶可然後作之無
疑矣僖公之政國人猶未全其惠而¶春秋之貶尚不能
逃未知其頌何從而興乎頌之美¶者不過文武文武之
頌非當其存而作者也皆追述¶也僖公之德孰與文武
而曰有頌乎先儒謂名生於¶不足宜矣然聖人所以列
為頌者其說有二貶魯之¶彊一也勸諸侯之不及二也
請於天子其非彊乎特<md:KR1c0008_SBCK_015-8b>¶取於魯其非勸乎或曰何謂勸
<pb:KR1c0008_WYG_015-10a>
曰僖公之善不過復¶土宇修宫室大牧養之法爾聖人
猶不敢遺之使當¶時諸侯有過於僖公之善者聖人忍
絶去而不存之¶乎故曰勸爾而鄭氏謂之備三頌何哉
大抵不列於¶風而與其為頌者所謂憫周之失貶魯之
彊是矣豈¶鄭氏之云乎¶
　　商頌解¶
古詩三百篇始終於周而仲尼兼以商頌豈多記而¶廣
録者哉聖人之意存一頌而有三益大商祖之德¶其益
<pb:KR1c0008_WYG_015-10b>
一也予紂之不憾其益二也明武王周公之心<md:KR1c0008_SBCK_015-9a>¶其益三
也曷謂大商祖之德曰頌具矣曷謂予紂之¶不憾曰憫
廢矣曷謂明武王周公之心曰存商矣案¶周本紀稱武
王伐紂下車而封武庚于宋以為商後¶及武庚叛周公
又以微子繼之是聖人之意雖惡紂¶之暴而不忘湯之
德故始終不絶其為後焉或曰商¶頌之存豈異是乎曰
其然也而人莫之知矣非仲尼¶武王周公之心殆而成
湯之德微毒紂之惡有不得¶而著矣向所謂存一頌而
<pb:KR1c0008_WYG_015-11a>
有三益焉者豈妄云哉<md:KR1c0008_SBCK_015-9b>¶　
　
　
　
　
　
　
<pb:KR1c0008_WYG_015-11b>
　
　
　
　
　
　
　
　詩本義卷十五¶

<pb:KR1c0008_WYG_016-1a>
詩圖總序
周之詩自文王始成王之際頌聲與焉周之盛德之極
文王之詩三十七篇其二十三篇繫之周公召公為周
南召南其八篇為小雅六篇為大雅武王之詩六篇四
篇為小雅二篇在召南之風成王之詩五十三篇其十
篇為小雅十二篇為大雅三十一篇為頌是為詩之正
經其後二世昭王立而周道微缺又六世厲王政益衰
變雅始作厲王死于彘天下無君周公召公行政謂
<pb:KR1c0008_WYG_016-1b>
之共和凡十四年而厲王之下太子宜臼遷于洛邑號
東周周室益微而平王之時貶為風下同列國至于桓
莊而詩止矣初成王立周公攝政管蔡作亂周公及其
大夫作詩七篇周之太史以為周公詩主道豳國公劉
太王之事故繫之豳謂國變風而詩侯之詩無正風其
變風自懿王始作懿王時齊風始變夷王時衛風始變
次厲王時陳風始變厲王崩周召共和唐風始變次宣
王時秦風始變至平王時鄭風始變恵王時曹風始變
<pb:KR1c0008_WYG_016-2a>
陳最後至頃王時猶有靈公之詩于是止矣蓋自文王
至頃凡二十世王澤竭而詩不作今鄭之次比考于舊
史先後不同周召王豳皆出於周邶鄘合於衛檜魏世
家絶其可考者七國而已陳齊衛晉曹鄭魏此變風之
先後也周召邶鄘衛王鄭齊豳秦魏唐陳檜曹此孔子
未刪詩之前季札所聽周樂次第也周召邶鄘衛王鄭
齊魏唐秦陳檜曹豳此今詩之次第也考其得封之先
後為國之大小與其詩作之時皆有其次説者莫能究
<pb:KR1c0008_WYG_016-2b>
焉其外魯之頌四篇商頌五篇鄭康成以為魯得用天
子之禮樂故有頌而商頌至孔子之時存者五篇而夏
頌已亡故録魯詩以備三頌著為後王之法監三代之
成功法莫大於夏矣康成所作詩譜圖自共和而後始
得春秋次序今其圖亡今略準鄭遺説而依其次第推
之以見前儒之得失今既依鄭為圖故風雅變正與其
序所不言而説者推定世次皆且從鄭之意其所失者
可指而見焉司馬遷謂古詩三十餘篇孔子刪之存者
<pb:KR1c0008_WYG_016-3a>
三百鄭學之徒皆以遷説之謬言古詩雖多不容十分
去九以予考之遷説然也何以知之今書傳所載逸詩
何可數焉以圖推之有更十君而取其一篇者又有二
十餘君而取其一篇者由是言之何啻乎三千詩三百
一十一篇亡者六篇存者三百五篇云

<pb:KR1c0008_WYG_017-1a>
欽定四庫全書
　鄭氏詩譜　　　　　　　　　歐陽修補亡
鄭氏譜序云自共和以後得太史年表接於春秋而次
序乃明今詩諸國惟衛齊變風在共和前餘皆宣王已
後予之舊圖起自諸國得封而止於詩止之君旁繫於
周以世相當而詩列右方依鄭所謂循其上而省其下
及旁行而考之之説也然有一君之世當周數王者則
考其詩當在某王之世隨事而列之如鄘柏舟衛淇澳
<pb:KR1c0008_WYG_017-1b>
皆衛武公之詩柏舟之作乃武公即位之初年當繫宣
王之世淇澳美其入相當在平王之時則繫之平王之
世其詩不可知其早晚其君又當數世之王則皆列於
最後如曹共公身歴恵襄頃三世之王其詩四篇頃王
之世之類是也今既補之鄭則第取有詩之君而略其
上下不復次之而粗述其興滅於後以見其終始若周
之詩失其世次者多今為鄭補譜且從其説而次之亦
可據以見其失在予之别論此不著焉
<pb:KR1c0008_WYG_017-2a>
　　　周　召
文王　　　　　　　武王
關雎　　　　　　　甘棠
葛覃　　　　　　　何彼穠矣
卷耳
樛木
螽斯
桃夭
<pb:KR1c0008_WYG_017-2b>
兔罝
芣苢
漢廣
汝墳
麟趾
鵲巢
采蘩
草蟲
<pb:KR1c0008_WYG_017-3a>
采蘋
行露
羔羊
殷其靁
摽有梅
小星
江有汜
野有死麕
<pb:KR1c0008_WYG_017-3b>
騶虞
　　　周詩世次依毛鄭説則如此考於實則其失尤
　　　多已具予之别論大小論亦然自邶鄘已下或
　　　有依毛鄭之説而又失錯者各隨而正之如後
　　邶　鄘　衛
夷王　厲　共和　宣　幽　平　桓　莊　釐　惠　襄
頃侯　釐侯　釐侯　釐侯　武公　武公　州吁　黔牟　惠公　惠公　文公
邶柏舟　　　　　　武公　　莊公　宣公　惠公　懿公　鄘蝃蝀
<pb:KR1c0008_WYG_017-4a>
　　　鄘柏舟　宣公　惠公　　　　戴公　相鼠
　　　右武公　衛淇澳　邶燕燕　　　文公
　　　　　　　右武公　日月　　　　鄘載馳
　　　　　　　邶緑衣　終風　　　　右戴公
　　　　　　　衛考槃　擊鼓　　　　定之方中
　　　　　　　衛碩人　凱風　　　　右文公
　　　　　　　右莊公　右州吁
　　　　　　　　　邶雄雉
<pb:KR1c0008_WYG_017-4b>
　　　　　　　　　　匏葉
　　　　　　　　　　谷風
　　　　　　　　　　式微
　　　　　　　　　　旄丘
　　　　　　　　　　簡兮
　　　　　　　　　　泉水
　　　　　　　　　　北門
　　　　　　　　　　北風
<pb:KR1c0008_WYG_017-5a>
　　　　　　　　　　静女
　　　　　　　　　　新臺
　　　　　　　　　　二子乗舟
　　　　　　　　　　衛氓
　　　　　　　　　　竹竿
　　　　　　　　　　伯兮
　　　　　　　　　　有狐
　　　　　　　　　　右宣公
<pb:KR1c0008_WYG_017-5b>
　　　　　　　　　　衛牆茨
　　　　　　　　　　鄘偕老
　　　　　　　　　　桑中
　　　　　　　　　　鶉奔
　　　　　　　　　　芄蘭
　　　　　　　　　　右恵公
　修據史記年表及衛世家云周武王封康叔於衛康
　叔卒子康伯立卒子孝伯立卒子嗣伯立卒子建伯
<pb:KR1c0008_WYG_017-6a>
　立卒子靖伯立卒子貞伯立卒頃侯立當夷王時衛
　之變風始作至於襄公凡十二君而有詩者七次於
　譜自成公已下無詩又二十四君至於君角為秦始
　皇帝所滅鄘栢舟衛淇澳已解於左恵公歴桓莊釐
　恵四王之世而詩皆在初年蓋皆恵公幼時之詩也
　文公歴恵襄二王之世而定之方中乃其即位二年
　之時故繫於恵王之時
　　　檜　鄭
<pb:KR1c0008_WYG_017-6b>
夷王　厲　共和　宣　幽　平　桓　莊
　羔裘　桓公　桓公　武公　莊公　昭公　昭公　厲公　厲公
　素冠　　　　　　莊公　仲子　厲公　子亹　東門　文公
　隰有萇楚　　　緇衣　叔于田　有女　子儀　蔓草　溱洧
　匪風　　　　　右武公　大叔　右昭公　扶蘇　右厲公　右厲公
　右檜　　　　　　　羔裘　褰裳　蘀兮　　清人
　無世　　　　　　　遵路　右厲公　狡童　　右文公
　次其　　　　　　　女曰　　　丰
<pb:KR1c0008_WYG_017-7a>
　詩在　　　　　　　右莊公　東門之墠
　夷厲　　　　　　　　　　　風雨
　之際　　　　　　　　　　　子衿
　　　　　　　　　　　　　　揚之水
　　　　　　　　　　　　　　右昭公
　修曰鄭桓公以周宣王二十二年始封於鄭立三十
　五年為犬戎所殺子武公立當平王時而鄭之變風
　始作至於文公凡七君而有詩者五次於譜自穆公
<pb:KR1c0008_WYG_017-7b>
　已無詩凡十六君至於君乙而為韓哀所滅莊公共
　叔段之亂在平王之世則大叔于田已上三篇當繫
　平王時有女同車昭公前立時事褰裳厲公未㑹諸
　侯已前亦前立之事故皆繫於桓世
　　　齊
懿　孝　夷　厲　共和　宣　幽　平　桓　莊
哀公　　胡公　　武公　武公　莊公　莊公　釐公　襄公
胡公　　　獻公　　　　厲公　　釐公　襄公　南山
<pb:KR1c0008_WYG_017-8a>
雞鳴　　武公　　　　文公　　　　　　甫田
還　　　　　　　　　成公　　　　　　盧令
著　　　　　　　　　莊公　　　　　　敝笱
東方之日　　　　　　　　　　　　　　載驅
東方未明　　　　　　　　　　　　　　猗嗟
右哀公
　修據周武王封大公於齊卒子乙公立卒子癸公立
　卒子哀公立當懿王時齊之變風始作凡十君至於
<pb:KR1c0008_WYG_017-8b>
　襄公而有詩者二次於譜自桓公已下無詩凡十六
　君至於康公貸為田和所簒
　　　魏
平桓
　葛屨
　汾沮洳
　園有桃
　十畝之間
<pb:KR1c0008_WYG_017-9a>
　伐檀
　碩䑕
　右魏無世家其詩在平桓之間
　　　唐
共和　宣　幽　平　桓　莊　釐　惠
靖侯　僖侯　殤侯　文侯　鄂侯　晉侯　晉侯　獻公
僖侯　獻侯　文侯　昭侯　小子侯　　　武公　葛生
　　　穆侯　　　孝侯　哀侯　　　無衣　采苓
<pb:KR1c0008_WYG_017-9b>
　　　殤侯　　　鄂侯　晉侯　　　有杕之杜
　　　蟋蟀　　　山有樞
　　　右僖侯　　揚之水
　　　　　　　　椒聊
　　　　　　　　綢繆
　　　　　　　　枤杜
　　　　　　　　羔裘
　　　　　　　　鴇羽
<pb:KR1c0008_WYG_017-10a>
　　　　　　　右昭侯
　修據周成王封弟叔虞於唐卒子燮立改為晉侯卒
　子武侯立卒子成侯立卒子厲侯立卒子靖侯立卒
　子僖侯立當宣王時唐之變風始作凡十三君至於
　獻公有詩者四次於譜自恵公已下無詩又十九君
　至於靖公為韓魏趙所滅
　　　秦
厲　共和　宣　幽　平　桓　莊　釐　惠　襄
<pb:KR1c0008_WYG_017-10b>
秦仲　秦仲　秦仲　莊公　襄公　文公　武公　武公　徳公　穆公
　　　　莊公　襄公　文公　靈公　　徳公　宣公　康公
　　　　　　　　駟鐡　出公　　　　成公　晨風
　　　　　　　　小戎　武公　　　　穆公　無衣
　　　　　　　　蒹葭　　　　　　　　渭陽
　　　　　　　　終南　　　　　　　　權輿
　　　　　　　　右襄公　　　　　　　右康公
　修據周孝王封非子於秦邑為附庸非子卒秦侯立
<pb:KR1c0008_WYG_017-11a>
　卒子公伯立卒子秦仲立當周宣王時命為大夫而
　變風始作凡十一君至于康公有詩者二次於譜共
　公已下無詩又二十一君是為始皇帝
　　　陳
共和　宣　幽　平　桓　莊　釐　惠　襄　頃
幽公　釐公　武公　平公　　桓公　莊公　宣公　宣公　共公
釐公　武公　夷公　文公　　厲公　宣公　　穆公　靈公
宛㐀　衡門　平公　桓公　　莊公　　　　共公　株林
<pb:KR1c0008_WYG_017-11b>
東門之枌東門之池　　　　　　　　　　　防有鵲巢　澤陂
右幽公東門之楊　　　　　　　　　　　月出　右靈公
　　右釐公　　　　　　　　　　　右宣公
　修據周武王封媯滿於陳是為胡公卒子申公立卒
　弟相公立卒申公子孝公立卒子慎公立卒子幽公
　立當周厲王時陳之變風始作凡十三君至於靈公
　有詩者四次於譜成公已下又六君至於湣公而楚
　恵王滅陳
<pb:KR1c0008_WYG_017-12a>
　　　曹
惠王　　　　　襄　　　　　　頃
莊公　　　　　共公　　　　　共公
僖公　　　　　　　　　　　　候人
昭公　　　　　　　　　　　　鳲鳩
共公　　　　　　　　　　　　下泉
蜉蝣
右昭公
<pb:KR1c0008_WYG_017-12b>
　修據周武王封叔振鐸於曹卒子太伯脾立卒子仲
　君立卒子宫伯立卒子素伯立卒弟幽伯立卒弟戴
　伯立卒子恵伯立卒子碩角立卒弟繆公立卒子桓
　公立卒子莊公立卒子釐公立卒子昭公立當周恵
　王時曹之變風始作至於共公凡二君有詩次於譜
　共公已下無詩又十君至於伯陽宋景公滅曹
　　　豳
成王　　　　　　　周公
<pb:KR1c0008_WYG_017-13a>
七月
鴟鴞
伐柯
九罭
破斧
東山
狼跋
　　　王
<pb:KR1c0008_WYG_017-13b>
平王　　　　　桓王　　　　莊王
黍離　　　　　兔爰　　　　丘中有麻
君子于役　　　采葛
君子陽陽　　　大車
揚之水
中谷有蓷
葛藟
　　　二雅
<pb:KR1c0008_WYG_017-14a>
文　武　成康昭穆共懿孝夷厲　宣　幽
四牡　南陔　常棣　　　　　　　十月之交　六月　節南山
皇皇者華白華　南有嘉魚　　　　雨無正　采芑　正月
伐木　華黍　南山有臺　　　　　小旻　車攻　小弁
天保　　　由庚　　　　　　　　小宛　吉日　巧言
采薇　　　崇丘　　　　　　　　民勞　鴻雁　何人斯
出車　　　由儀　　　　　　　　板　庭燎　巷伯
枤杜　　　蓼蕭　　　　　　　　蕩　沔水　谷風
<pb:KR1c0008_WYG_017-14b>
棫樸　　　　湛露　　　　　　抑　鶴鳴　蓼莪
旱麓　　　彤弓　　　　　　桑柔　祈父　大東
靈臺　　　菁菁者莪　　　　　　　白駒　四月
緜　　　　文王　　　　　　　　　黄鳥　北山
思齊　　　大明　　　　　　　　　我行其野　無將大車
　　　　　下武　　　　　　　　　斯干　小明
　　　　　文王有聲　　　　　　　無羊　鼓鍾
　　　　　生民　　　　　　　　　雲漢　楚茨
<pb:KR1c0008_WYG_017-15a>
　　　　　行葦　　　　　　　　　崧髙信南山
　　　　　既醉　　　　　　　　　烝民　甫田
　　　　　鳬鷖　　　　　　　　　韓奕　大田
　　　　　假樂　　　　　　　　　江漢　瞻彼洛矣
　　　　　公劉　　　　　　　　　常武　裳裳者華
　　　　　泂酌　　　　　　　　　　桑扈
　　　　　卷阿　　　　　　　　　　鴛鴦
　　　　　　　　　　　　　　　　　頍弁
<pb:KR1c0008_WYG_017-15b>
　　　　　　　　　　　　　　　　　　車舝
　　　　　　　　　　　　　　　　　　青蠅
　　　　　　　　　　　　　　　　　　賓之初筵
　　　　　　　　　　　　　　　　　　魚藻
　　　　　　　　　　　　　　　　　　采菽
　　　　　　　　　　　　　　　　　　角弓
　　　　　　　　　　　　　　　　　　菀柳
　　　　　　　　　　　　　　　　　　都人士
<pb:KR1c0008_WYG_017-16a>
　　　　　　　　　　　　　　　　　　采緑
　　　　　　　　　　　　　　　　　　黍苗
　　　　　　　　　　　　　　　　　　隰桑
　　　　　　　　　　　　　　　　　　白華
　　　　　　　　　　　　　　　　　　緜蠻
　　　　　　　　　　　　　　　　　　瓠葉
　　　　　　　　　　　　　　　　　　漸漸之石
　　　　　　　　　　　　　　　　　　苕之華
<pb:KR1c0008_WYG_017-16b>
　　　　　　　　　　　　　　　　　　何草不黄
　　　　　　　　　　　　　　　　　　瞻卬
　　　　　　　　　　　　　　　　　　召旻
　　　詩譜補亡後序
歐陽子曰昔者聖人已沒六經之道幾熄於戰國而焚
於秦自漢以來收拾亡逸發明遺義而正其譌謬得以
粗備傳於今者豈止一人之力哉後之學者因迹前世
之所傳而較其得失或有之矣若使徒抱焚餘殘脱之
<pb:KR1c0008_WYG_017-17a>
經倀倀於去聖人千百年後不見先儒中間之説而欲
特立一家之學者果有能哉吾未之信也先儒之論苟
非詳其終始而牴牾質諸聖人而悖理害經之甚有不
得已而後改易者何以徒為異論以相訾也毛鄭於詩
其學亦已博矣予嘗依其箋傳考之於經而證以序譜
惜其不合者頗多蓋詩述商周自生民𤣥鳥上陳稷契
下迄陳靈公千五六百歳之間旁及列國君臣世次國
地山川封域圖牒鳥獸草木蟲魚之名與其風俗善惡
<pb:KR1c0008_WYG_017-17b>
方言訓詁盛衰治亂美刺之由無所不載然則孰能無
失於其間哉予疑毛鄭之失既多然不敢輕為改易之
意其為説不止於箋傳而已恨不得盡見二家之書不
能徧通其㫖夫不盡見其書而欲折其是非猶不盡人
之辨而欲斷其訟之曲直其能果於自決乎其能使之
自服乎世言鄭氏詩譜最詳求之乆矣不可得雖崇文
總目秘書所藏亦無之慶厯四年奉使河東至於絳州
偶得焉其文有注而不見名氏然首尾殘缺自周公致
<pb:KR1c0008_WYG_017-18a>
太平已上皆亡之其國譜旁行尤易為訛舛悉皆顛倒
錯亂不可復序凡詩雅頌兼列商魯其正變之風十有
四國而其次比莫詳其義惟封國變風之先後不可以
不知周召王豳同出於周邶鄘并於衛檜魏無世家其
可考者陳齊衛晉曹鄭秦此封國之先後也豳齊衛檜
陳唐秦鄭魏曹此變風之先後也周南召南邶鄘衛王
鄭齊豳秦魏唐陳曹此孔子未刪之前周大師樂歌之
次第也周召邶鄘衛王鄭齊魏唐秦陳檜曹豳此鄭氏
<pb:KR1c0008_WYG_017-18b>
詩譜次第也黜檜後陳此今詩次第也初予未見鄭譜
嘗略考春秋史記本紀世家年表而合以毛鄭之説為
詩圖十四篇今因取以補鄭譜之亡者足以見二家所
説世次先後甚備因據而求其得失較然矣而仍存其
圖庶幾一見予於鄭氏之學盡心焉爾夫盡其説而不
通然得以論正予豈好為異論哉凡補譜十有五補其
文字二百七(譜序自周公致太平已上皆亡其文予取/孔穎達正義所載之文補足因為之注自)
(周公已下即/用舊注云)增損塗乙改正者八百八十三而鄭氏之
<pb:KR1c0008_WYG_017-19a>
譜復完矣
　
　
　
　
　
　
　
<pb:KR1c0008_WYG_017-19b>
　
　
　
　
　
　
　
　鄭氏詩譜

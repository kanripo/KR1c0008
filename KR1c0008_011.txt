# -*- mode: mandoku-view -*-
#+TITLE: 詩本義
#+DATE: 2015-09-23 09:36:29
#+PROPERTY: JUAN 11


　　卷阿¶
論曰卷阿言召康公戒成王求賢用吉士毛鄭二家所¶
解得詩義者多矣而其所失者三詩曰有馮有翼有¶孝
有徳以引以翼毛以為道可馮依以為輔翼得之¶矣而
鄭謂馮為馮几有孝為成王有徳為羣臣言王¶之祭祀
擇賢者以為尸豫撰几擇佐食尸之入也使¶祝賛道扶
<pb:KR1c0008_WYG_011-1b>
翼之據詩十章其九章皆言用賢不應忽¶於此章三句
特言祭祀用尸之事於其本章豈弟君<md:KR1c0008_SBCK_011-1b>¶子四方為則義
已不倫而以上下章文義考之絶¶不相屬且詩本無祭
祀之事此鄭之失一也詩曰鳯¶凰于飛翽翽其羽亦集
爰止者謂吉士來居王朝如¶鳳凰來集鳯凰世所稀見
之鳥故詩人引以喻賢臣¶難得王能致之其義止於如
此爾而鄭以亦集爰止¶為衆鳥也謂衆鳥慕鳯凰而來
喻賢者所在羣士慕¶而往仕且詩人但言亦集爰止安
<pb:KR1c0008_WYG_011-2a>
知亦為衆鳥如下¶章亦傅于天豈可鳯自來集而衆鳥
上傳于天此理¶不通灼然可見且詩人言亦者多矣皆
是連上為文¶未嘗以亦别為他物也鄭又言因時鳯凰
至故以為<md:KR1c0008_SBCK_011-2a>¶喻考於詩書成王時未嘗有鳯至此其失者
二也詩¶曰鳯凰鳴矣于彼髙岡梧桐生矣于彼朝陽菶
菶萋¶萋雝雝喈喈者言鳯鳴髙岡而集於梧桐之上梧
桐¶則菶菶萋萋然茂盛鳯凰則雝雝喈喈而和鳴以喻¶
成王能致賢士集於朝君臣相得而樂也故其下文¶遂
<pb:KR1c0008_WYG_011-2b>
言君子車多而馬閑謂其得優游之樂也而毛謂¶梧桐
太平而後生朝陽且梧桐世所常有之木無時¶不生詩
人言生朝陽者取其向陽而茂盛爾安有太¶平然後生
朝陽之理此妄說也鄭又謂梧桐生猶明¶君出生於朝
陽猶君徳之温仁者亦衍說也此其失<md:KR1c0008_SBCK_011-2b>¶者三也¶
　　蕩¶
論曰詩人言上帝者多矣皆謂天帝也而毛鄭惟於¶板
及此詩以上帝為君王意謂斥厲王者皆非也蕩¶自二
<pb:KR1c0008_WYG_011-3a>
章以下每言文王曰咨咨女殷商者自是詩人¶之深意
而鄭謂厲王弭謗穆公不敢斥言王惡故上¶陳文王咨
嗟殷紂以切刺之者亦非也厲王之詩多¶矣今不暇逺
引如蕩之前板也所謂靡聖管管天之¶方虐之𩔖斥王
之言多矣蕩之後抑也所謂其在于¶今興迷亂于政顚
覆厥徳荒湛于酒之𩔖斥王之言<md:KR1c0008_SBCK_011-3a>¶多矣豈凡伯衛武公
敢斥而獨召穆公之不敢也蓋¶鄭見詩為厲王作終篇
不刺王而但述殷商不得詩¶人之意所以云然也鄭又
<pb:KR1c0008_WYG_011-3b>
謂天降滔徳是厲王施倨¶慢之化者亦非也且詩終篇
述殷紂不宜中取一句¶獨斥厲王此理難通矣至於流
言以對箋云王若問¶之則以對侯作侯祝謂王與羣臣
乖争而祝詛鄭意¶皆謂厲王者皆非也蕩蕩廣大也謂
蕩然無限畔也¶序言天下蕩蕩無綱紀文章者謂天下
廣大無綱紀¶條理以治之也文章條理也鄭不達此意
以蕩蕩為¶法度廢壞遂失詩義矣凡人善惡有大小故
作詩之<md:KR1c0008_SBCK_011-3b>¶意從而有深淺時君之過惡小則勸戒之而已
<pb:KR1c0008_WYG_011-4a>
宣王¶之有規誨成王之有戒之𩔖是也其過惡已大然
尚¶可力救之庶幾能改則指其事而責誚之凡言刺者¶
皆是也其過惡已甚顧力不可為則傷嗟而已蓋刺¶者
欲其君聞而知過傷者顧其君不可與言矣直自¶傷其
國之將亡爾然則刺者其意淺故其言切而傷¶者其意
深故其言緩而逺作詩之人不一其用心未¶必皆同然
考詩之意如此者多蓋人之常情也蕩之¶序云召穆公
傷周室大壞也是穆公見厲王無道知¶其必亡而自傷
<pb:KR1c0008_WYG_011-4b>
周室爾所以言不及厲王而逺思文<md:KR1c0008_SBCK_011-4a>¶王之興也能事事
以殷為鑒因歎人事常有初而無¶終以謂初以文王興
終以厲王壞也詩人所陳殷商¶之事自其初用小人至
於大命傾亡其訓義則毛鄭¶得之矣所失者詩之大義
也¶
本義曰召穆公見厲王無道而傷周室將由王而隳¶壞
乃仰天而訴曰蕩蕩上帝乎此厲王者下民之君¶也天
之禍福於人其應甚疾而尊嚴之威可畏乃命¶此多邪
<pb:KR1c0008_WYG_011-5a>
辟之王以君天下遂言天之生民其命難信¶謂天果愛
斯民乎則宜常命賢王奈何有初而無終¶謂初則命文
王終則命厲王也其二章以下乃條陳<md:KR1c0008_SBCK_011-4b>¶王者之過惡言
此等事皆殷紂所行文王咨嗟以戒¶於初而厲王踐而
行之於終也其曰枝葉未有害本¶實先撥者謂紂時宗
廟社稷猶在天下諸侯未盡叛¶但王自為惡盈滿而禍
敗爾蓋穆公作詩時周室尚¶存然知其必亡者以王為
無道根本先壞爾王者國¶之本也又曰殷鑒不逺在夏
<pb:KR1c0008_WYG_011-5b>
后氏之世者言非獨文¶王之鑒殷殷之初興亦鑒夏之
亡矣謂今旣然則後¶之興者當又鑒厲王也此言傷之
尤深者¶
　　抑¶
論曰序言衛武公刺厲王亦以自警也考詩之意武<md:KR1c0008_SBCK_011-5a>¶公
為厲王卿士見王為無道乃作詩刺王不自脩飾¶而陷
於過惡其詩汎論人之善惡無常在人自脩則¶為哲人
不自脩則為愚人爾其意雖以刺王不自脩¶而陷於不
<pb:KR1c0008_WYG_011-6a>
善然其言大抵汎論哲人愚人因以自警¶也蓋詩終篇
汎論之語多指切厲王之語少而毛鄭¶多以汎論之語
為刺王如靡哲不愚謂王政暴虐賢¶者佯愚之𩔖是矣
皆非詩義也鄭於蕩謂召穆公畏¶王監謗不敢斥言王
而逺引殷商於抑則以小子皆¶為斥王何前後之不𩔖
也召穆衛武厲王時人不宜¶相異如此畏監謗而不敢
斥理實不通然臣斥其君<md:KR1c0008_SBCK_011-5b>¶為小子義亦難安也今徧考
詩書稱小子者多矣皆¶王自稱為謙損自卑之言也未
<pb:KR1c0008_WYG_011-6b>
見臣呼其君為小子¶者也書曰小子封小子胡君命其
臣可也周公呼成¶王為孺子者成王㓜周公屬親而尊
其語或然其曰¶公將不利於孺子者主言成王之㓜疑
周公害之猶¶言欺孤兒爾理亦通也衛武於厲王非如
周公之尊¶親而厲為暴虐之長王斥以小子而乳臭待
之理必¶不然況考詩義亦非也詩云相在爾室尚不愧
于屋¶漏者不欺暗之謂也神之格思不可度思者言幽
則¶有鬼神亦不欺暗之謂鄭引禮祭於奥旣畢改設饌<md:KR1c0008_SBCK_011-6a>¶
<pb:KR1c0008_WYG_011-7a>
於西北隅神之來止不可度知況可於祭末而有厭¶倦
乎此衍說也考詩上下文直謂脩愼容德為人儀¶法爾
了不渉祭祀之事也詩又曰彼童而角實虹小¶子蓋言
事有是非相亂者爾鄭謂童羊譬王后與政¶事又言天
子未除䘮稱小子以上下文考之殊無倫¶次亦其衍說
二者尤汨亂詩義者也至於分斷章句¶皆失其本旣害
詩義不可以不正也詩句無長短之¶限短或一二言長
至八九言取其意足而已罔敷求¶先王克共明刑當以
<pb:KR1c0008_WYG_011-7b>
九言為一句也¶
本義曰武公刺王不脩愼其容德而陷於不善其首<md:KR1c0008_SBCK_011-6b>¶章
曰抑抑威儀維徳之隅云者汎言人當外謹其容¶止則
舉動不陷於過惡是其威儀為徳之亷隅也人¶亦有言
靡哲不愚云者謂哲人不自脩愼則習陷為¶昬愚矣如
書云惟聖罔念作狂也庶人之愚亦職維¶疾云者謂衆
人性本善而初不明不能勉自開發而¶終為昬愚者譬
人之疾是其不幸爾哲人之愚亦維¶斯戾云者言哲人
<pb:KR1c0008_WYG_011-8a>
性明而本善惟不自脩慎而習陷¶於過惡終為愚人者
自戾其性爾此雖汎論人之善¶惡在乎自脩慎與不脩
慎以譏王而勉之亦以自警¶其怠忽也其二章曰無競
維人四方其訓之云者競<md:KR1c0008_SBCK_011-7a>¶彊也亦汎言莫彊於人乃以
一身所為而訓道四方¶謂以天下為己任可謂自彊者
也有覺德行四國順¶之云者覺警動也言德行脩著可
以動人則四國服¶從矣謂一日克己而天下歸仁也二
者為君天下者¶言也訏謨定命逺猶辰告敬愼威儀維
<pb:KR1c0008_WYG_011-8b>
民之則云者¶言君天下者欲使四方四國訓道而服從
其君臣相¶與謨謀以出命令逺慮深圖而以時相告戒
者其要¶在一言而已敬愼威儀以為民法爾謂修身而
天下¶服也一章二章皆汎論下章乃專以刺王其三章
曰¶其在于今興迷亂于政顚覆厥德荒湛于酒云者指<md:KR1c0008_SBCK_011-7b>¶時事以刺王也女雖湛樂從弗念厥紹罔敷求先王¶克
共明刑肆皇天弗尚如彼泉流無淪胥以亡云者¶言王
荒于湛樂不思繼紹文武之業又不求先王所¶作之典
<pb:KR1c0008_WYG_011-9a>
刑不知為惡者有戮乃躬自陷於罪咎而皇¶天不祐則
大戮當至如泉水之流汎濫無不被而君¶臣皆將滅亡
也其四章曰夙興夜寐洒埽廷内維民¶之章脩爾車馬
弓矢戎兵用戒戎作用逷蠻方云者¶刺王有廷内知日
夕洒埽以示人嚴潔而不知脩飭¶其身以自潔其容徳
又刺王知脩戎備以防兵亂禦¶夷狄而不知脩身以逺
禍敗逷與惕同謂警惕之也<md:KR1c0008_SBCK_011-8a>¶其五章曰質爾人民謹爾
侯度用戒不虞云者敎王¶此所以防禍亂也質定也安
<pb:KR1c0008_WYG_011-9b>
定人民謹守為君之法¶度此乃以防非意之事也愼爾
出話敬爾威儀無不¶柔嘉云者亦敎王自脩也謂愼出
話敬威儀不猶愈¶於洒埽廷内與脩戎備乎謂王知嚴
潔其廷之勤而¶不知脩飭其身之要知防兵戎於外知
備夷狄於逺¶而不知敬愼近在其身而可以逺禍也其
六章曰白¶圭之玷尚可磨也斯言之玷不可為也云者
又戒王¶之愼出話也無易由言無曰苟矣莫捫朕舌言
不可¶逝矣云者謂言不可苟雖莫有持我舌者而言不
<pb:KR1c0008_WYG_011-10a>
可<md:KR1c0008_SBCK_011-8b>¶以妄出也其七章曰無言不讎無德不報恵于朋友¶
庶民小子子孫繩繩萬民靡不承云者又戒王愼言¶與
徳謂善惡各有其報當施徳于朋友庶民小人皆¶使懐
惠則王子孫之衆世世為萬民承順謂施德自¶其身者
子孫猶將𫉬報也視爾友君子輯柔爾顔不¶遐有愆云
者又戒王起居左右當友君子和柔其顔¶以接之以習
為善道則庶幾逺罪也不遐遐也詩人¶語常如此其八
章曰相在爾室尚不愧于屋漏無曰¶不顯莫予云覯云
<pb:KR1c0008_WYG_011-10b>
者不欺暗也神之格思不可度思¶矧可射思云者謂君
子非徒不以不我見而自欺又<md:KR1c0008_SBCK_011-9a>¶有神鑒於幽而不可測
宜常畏懼而不可怠忽也此¶又戒王不惟自脩於顯又
當不懈於幽隱也射厭也¶厭怠也其九章曰辟爾為德
俾臧俾嘉淑愼爾止不¶愆于儀不僭不賊鮮不為則云
者謂臣民法王之為¶徳當使稱善而美之則冝愼其舉
止不愆於儀而不¶至於僭差而賊害則民罕有不效以
為法者謂人心¶樂善惟上所為是效其下章乃刺王之
<pb:KR1c0008_WYG_011-11a>
不然其十章¶曰投我以桃報之以李言有徳而應以類
也謂上若¶脩徳以示下則下當為善以應之也彼童而
角實虹¶小子云者言失所望也謂下當效上之為善而
上反<md:KR1c0008_SBCK_011-9b>¶為惡使民無所效譬猶當童而反角使小人惑亂
而¶不知所從也荏染柔木言緡之絲温温恭人維德之¶
基云者汎言人必先觀其質性之如何也謂木必柔¶忍
然後可以緡絲人必温恭然後可以脩德其十一¶章曰
其維哲人告之話言順德之行其維愚人覆謂¶我僭民
<pb:KR1c0008_WYG_011-11b>
各有心云者又汎言哲人可敎愚人不可敎¶如此其下
章乃以刺王其十二章曰於乎小子未知¶臧否匪手攜
之言示之事匪面命之言提其耳云者¶刺王之不可敎
告而武公自悔也小子者武公自謂¶也未知臧否者不
度可否也言我小子不度可否而<md:KR1c0008_SBCK_011-10a>¶欲敎告王以善道非
徒引其手而指以所從乃取己¶驗之事以示之欲其信
非徒對面語之乃提其耳而¶告之欲其聽而王終不信
聽也借曰未知亦旣抱子¶民之靡盈誰夙知而莫成云
<pb:KR1c0008_WYG_011-12a>
者武公己自悔而又自¶解也抱持也謂扶持也假使我
未知可否而遽敎告¶王然我為卿士當扶持王雖遽敎
之不為過也惟人¶不自滿者何人蚤有知而不成其德
言自是王心自¶滿敎不可入爾其十三章曰昊天孔昭
我生靡樂云¶者武公自傷丁此時也視爾夢夢我心慘
慘誨爾諄¶諄聽我藐藐匪用為敎覆用為虐云者君暗
於上臣<md:KR1c0008_SBCK_011-10b>¶憂於下臣言甚至而君聽甚忽不以為德而反
以為¶罪也借曰未知亦聿旣耄云者言使我不知如此
<pb:KR1c0008_WYG_011-12b>
之¶難而敎告王然我亦老矣今而不言恐後遂死而不¶
得言也其十四章曰於乎小子告爾舊止聽用我謀¶庶
無大悔云者不忍棄王而不告也言我小子所告¶爾者
非我妄言皆據舊事之已然者庶幾聽我猶可¶不至於
大悔也天方艱難曰喪厥國取譬不遠昊天¶不忒回遹
其德俾民大棘云者急辭也言天方將喪¶我國不暇遠
引前世興亡之驗天之於人福善禍淫¶不差忒言王為
惡必及禍也而王方為邪辟使民困<md:KR1c0008_SBCK_011-11a>¶急言天愛民必降
<pb:KR1c0008_WYG_011-13a>
禍罰於王也¶
　　桑柔¶
論曰桑柔之序但云芮伯刺厲王而不言所刺之事¶蓋
厲幽暴虐之王其政昬亂人民勞苦上下愁怨王¶之過
惡甚多故序不能以徧舉也其於兵役亦是暴¶政之一
事宜或有之然考厲王事蹟據國語史記及¶詩大小雅
皆無用兵征伐之事在此桑柔語文亦無¶王所征伐之
國凡鄭氏所謂軍旅久出征伐士卒勞¶苦等事皆非詩
<pb:KR1c0008_WYG_011-13b>
義也軍旅久出士卒勞苦是大舉兵¶也在於朝廷乃一
大事宜有所伐主名與其勝敗事<md:KR1c0008_SBCK_011-11b>¶迹不應詩無明文序
又不言旁稽史傳皆無其事不¶知鄭氏何據而為說也
詩曰菀彼桑柔其下侯旬捋¶采其劉瘼此下民據詩但
以桑無葉不能蔭覆人喻¶王無德不能庇民爾鄭以詩
言捋采其劉乃云羣臣¶恣放損王之德者亦非詩人本
意也又曰誰能執熱¶逝不以濯者厭亂之辭也鄭以為
治國之道當用賢¶者不惟取喻疎逺又與下文意不聯
<pb:KR1c0008_WYG_011-14a>
屬亦非詩義也¶其餘小失甚多至其本義理自可見故
不復具列也¶毛於刺厲之詩常以昊天上帝為斥王至
此一篇鄭¶獨以昊天為上天鄭旣不從可知毛說非矣<md:KR1c0008_SBCK_011-12a>¶本義曰桑柔捋采病此下民者以桑無葉不能䕃人¶喻
王無德不能庇民也他木皆有枝葉而詩人獨以¶桑為
喻者惟桑以葉用於人常見捋采為空枝而人¶不得䕃
其下故以為喻也四牡騤騤臣吏奔走於道¶路也旟旐
有翩庶民召集於兵役也此臣民勞苦之¶辭也暴虐之
<pb:KR1c0008_WYG_011-14b>
政臣民勞苦不息則禍亂日生而不可¶平夷無國不至
於泯滅民人雖衆皆為&KR0069;燼矣黎衆¶也此汎言暴政之
為害有國必滅有民必盡旣則歎¶嗟哀王為國所行之
道方頻急如此也靡所止疑云¶徂何往者謂欲止則不
知所安欲行則不知所往此<md:KR1c0008_SBCK_011-12b>¶臣民勞苦怨訴之辭也君
子實維秉心無競誰生厲¶階至今為梗者民歸其咎於
上之辭也言諸君子本¶無彊爭之心而何人生此禍亂
之階為今人之病意¶若禍有根原其來也逺而今人適
<pb:KR1c0008_WYG_011-15a>
遭之爾其實刺禍¶由王致也我生不辰逢天僤怒謂不
幸生此虐王之¶時天方降怒於王而臣民遭此亂亡之
禍也自西徂¶東靡所定處者不知逃亂之所也多我覯
痻孔&KR0068;我¶圉者謂民疲病矣又急迫之以禦捍寇盜為
謀為毖¶亂況斯削者刺王謀事不愼亂日滋而國日削
也告¶爾憂恤誨爾序爵誰能執熱逝不以濯其何能淑
載<md:KR1c0008_SBCK_011-13a>¶胥及溺者言王之臣遭王虐政如蹈水火也序爵者¶
謂外則守土公侯伯子男内則在位公卿大夫士也¶告
<pb:KR1c0008_WYG_011-15b>
誨之者謂芮伯也告王以可憂之事誨王以方今¶外内
守土在位之臣皆有去王之心謂遭王暴虐思¶得賢君
以紓患如執熱者孰不思往就水滌濯其煩¶也旣以火
喻矣則又曰今羣臣逃禍不暇何能自守¶善道譬如遇
水患者不思逃避以苟免則相與就溺¶矣是謂厭亂之
辭也如彼遡風亦孔之僾者芮伯旣¶以禍亂日滋而國
家日削羣臣各懐去就之心以告¶誨王可憂可恤而王
不能聽如彼嚮風而歎未必聞<md:KR1c0008_SBCK_011-13b>¶也蓋呼聲者順風則聞
<pb:KR1c0008_WYG_011-16a>
速而逺逆風則難故以為喻¶也民有肅心荓云不逮好
是稼穡力民代食者言民¶本無怠惰之心而不逮於事
者言王盡民之力於稼¶穡而重斂之為羣臣禄食也稼
穡維寳代食維好者¶言稼穡可寳當以禄養賢才而刺
王不然也天降喪¶亂滅我立王降此蟊賊稼穡卒痒哀
恫中國具贅卒¶荒靡有旅力以念穹蒼者言天降喪亂
將滅亡我王¶室而歳又蝗螟為災稼穡盡病哀痛羣臣
具列於位¶如贅疣而使中國卒至荒亂無有同力以念
<pb:KR1c0008_WYG_011-16b>
天災而¶救患者也其餘鄭氏得其義雖小有不合不害
大義<md:KR1c0008_SBCK_011-14a>¶者皆可通也故不煩復解¶
　　瞻卬¶
論曰詩云瞻卬昊天則不我惠孔塡不寧降此大厲¶者
述民呼天而仰訴之辭也言天不惠養我使久不¶安而
降此大惡謂命此幽王為君故使邦靡有定而¶士民病
也其下遂陳幽王之事也又曰藐藐昊天無¶不克鞏無
忝皇祖式救爾後者此稱天以戒王之辭¶也言藐藐昊
<pb:KR1c0008_WYG_011-17a>
天無不能鞏固周室無自為敗亂則上不¶忝先祖下全
爾子孫也而毛鄭以昊天皆為斥王者¶非也又云㣲箴
之者亦非也據詩述幽王有人之土<md:KR1c0008_SBCK_011-14b>¶田奪人之民人收
無罪而說有罪等事直陳其過惡¶而斥言之者多矣何
假㣲箴也哲夫成城哲婦傾城¶但謂士多才智者為謀
慮則能興人之國婦有才智¶者干外事則傾敗人國爾
此義不待訓解而可知而¶鄭謂丈夫陽也婦人隂也及
陽動隂静等語皆其衍¶說汨亂本義者也匪敎匪誨時
<pb:KR1c0008_WYG_011-17b>
維婦寺者謂婦人與¶寺人皆王所親近者其日相親近
則不待敎誨而習¶成其性爾言婦寺者舉𩔖而言爾而
毛訓寺為近鄭¶謂近愛婦人寺無訓近之義且詩所刺
婦人本不謂¶疎逺者不暇更言近也婦無公事休其蠶
織者謂婦<md:KR1c0008_SBCK_011-15a>¶人不當與外事苟無公事則但當樂其蠶織
爾休之¶義當如心逸日休之休而毛鄭以為休息也謂
婦止¶不蠶而干公事考詩之文義不如此也公事者王
后¶以下所治宫中之内政及共祭祀之事也
<pb:KR1c0008_WYG_011-18a>
　
　
　
　
　
　
　
　
<pb:KR1c0008_WYG_011-18b>
　
　
　
　
　
　
　
　詩本義卷十一<md:KR1c0008_SBCK_011-15b>¶<md:KR1c0008_SBCK_012-1a>¶
<pb:KR1c0008_WYG_012-1a>
欽定四庫全書
　詩本義卷十二¶　　　　　宋　歐陽修¶　撰

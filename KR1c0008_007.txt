# -*- mode: mandoku-view -*-
#+TITLE: 詩本義
#+DATE: 2015-09-23 09:36:28
#+PROPERTY: JUAN 7


　　斯干¶
論曰毛於斯干詁訓而已然與他詩多不同鄭箋不¶詳
詩之首卒隨文為解至有一章之内每句别為一¶説是
以文意散離前後錯亂而失詩之㫖歸矣又復¶差其章
句章句之學儒家小之然若乖其本㫖害於¶大義則不
可以不正也鄭謂秩秩斯干者喻宣王之¶德流出無極
<pb:KR1c0008_WYG_007-1b>
已也幽幽南山者喻國富饒民取足如取於山如¶竹苞
矣者喻時人民之殷衆如松茂矣者喻民佼好<md:KR1c0008_SBCK_007-1b>¶又以兄
及弟矣已下三句謂時人骨肉相愛好無相¶詬病斷此
為一章且詩之比興必須上下成文以相¶發明乃可推
據今若獨用一句而不以上下文理推¶之何以見詩人
之意且如鄭説則一章都無考室之¶義且宣王方戒其
臣民兄弟無相詬病下章承之遽¶言我似續姜嫄先祖
初無義理且詩止云似續妣祖¶鄭便謂是成廟不知何
<pb:KR1c0008_WYG_007-2a>
以知之其次句則已别言築¶寢矣又隔二章後謂如跂
斯翼一章為成廟其下一¶章又復言寢都無倫次此所
謂文意散離前後錯亂¶者也且約之閣閣一章與如跂
一章皆是述造屋之<md:KR1c0008_SBCK_007-2a>¶事而鄭輒别如跂一章為廟者止
用君子攸躋一句¶謂升而祭祀爾至如七月云躋彼公
堂又可為祭祀¶乎以此知其謬也自下莞上簟而下四
章直述占夢¶生子等事毛鄭訓釋皆是矣然不言其㫖
歸則何闗¶考室之義也毛訓秩秩於此為流行於假樂
<pb:KR1c0008_WYG_007-2b>
則為有¶常鄭於他詩又别訓為清莫知孰是今以斯干
義考¶之有常近是矣毛訓猶為道鄭於他詩皆訓為圖
為¶謀又或為尚惟為圖謀近是謀者事疑未决心有所¶
慮而言也蓋言兄弟相親好無相疑慮而謀爾鄭又¶改
猶為瘉改芋為幠改字先儒已知其非矣毛訓芋<md:KR1c0008_SBCK_007-2b>¶為大
於義是也毛鄭於他詩皆訓&KR0068;為急而毛於此¶詩為稜
亷意頗近而簡難曉鄭訓為㦸謂如挾弓矢¶㦸其肘迂
矣義當為急矢行緩則枉急則直謂亷隅¶繩直如矢行
<pb:KR1c0008_WYG_007-3a>
也鄭又謂如鳥斯革云夏暑希革張其¶翼者迂之甚也革
變也謂如鳥驚變而竦顧也且毛¶鄭所以不得詩之本義
者由不以詩為考室之辭也¶古人成室而落之必有稱頌
禱祝之言如歌於斯哭¶於斯聚國族於斯謂之善頌善禱
者是矣若知斯干¶為考室之辭則一篇之義簡易而通明
矣且序但言¶考室而詩本無廟事鄭云宫廟亦衍説也<md:KR1c0008_SBCK_007-3a>¶本義曰宣王既成宫寢詩人作為考室之辭其首章¶曰
秩秩斯干幽幽南山如竹苞矣如松茂矣云者澗¶也山
<pb:KR1c0008_WYG_007-3b>
也有常處而不遷壞者也竹也松也生於其間¶四時
常茂盛不彫落草木之壽者也詩人以成室不¶遷壞
如山澗而人居此室常安榮而壽考如松竹之¶在山
澗也此所謂頌禱之辭也其二章曰兄及弟矣¶式相
好矣無相猶矣似續妣祖築室百堵西南其户¶爰居
爰處爰笑爰語云者謂宣王與宗族兄弟相親¶好無疑
間以共承祖先之世不隕墜得保有此宫寢¶以與族親
居處笑語於其中亦聚國族於斯之𩔖也<md:KR1c0008_SBCK_007-3b>¶笑語非一人
<pb:KR1c0008_WYG_007-4a>
之所獨為必有共之者謂上所言兄及¶弟也其三章乃
言工人約之椓之施功力以成此室¶以蔽風雨而去鳥
鼠然由君子増大而新之也其四¶章又言宫寢之制度
其嚴正如人跂而翼翼敬也其¶四隅如矢行而直也其
竦起如鳥驚而革也其軒翔¶如翬之飛也謂此室之美
如此宜君子升而居之也¶其五章又言其庭平直其楹
植立晝夜寛明宜君子¶居之而安寧也其六章已下至
於卒章盛陳占夢生¶子之事者謂安此寢而生男女男
<pb:KR1c0008_WYG_007-4b>
則世為王女則宜¶人之家室而不貽父母之憂亦禱頌
之詞也<md:KR1c0008_SBCK_007-4a>¶　　無羊¶
論曰無羊之義簡而易明然毛不解以雌以雄使學¶者
何所從鄭以爾為斥宣王又謂衆維魚矣實維豐¶年為
人衆相與捕魚是歲熟庶人相供養之祥室家¶溱溱為
人之子孫衆多既不闗考牧事因謂占夢之¶官獻夢於
王皆失之矣且一篇之中所爾者皆是牧¶人豈特於無
<pb:KR1c0008_WYG_007-5a>
羊無牛為爾宣王鄭亦何從而知此爾¶宣王而彼爾牧
人邪以雌以雄鄭謂牧人搏禽獸迂¶矣據詩衆維魚矣
但言魚多爾何有捕魚之文及人¶之子孫衆多皆不闗
牧事詩人本為考牧不應汎言<md:KR1c0008_SBCK_007-4b>¶獻夢而為鄭學者遂附
益之以為庶人無故不殺雞¶豚惟捕魚以為養此為繆
説不待論而可知鴟鴞曰¶予未有室家則鳥獸以所居
為室家矣牛羊牢闌亦¶其室家也¶
本義曰宣王既修厲王之廢百職皆舉而牧人所掌¶牛
<pb:KR1c0008_WYG_007-5b>
羊蕃息詩人因美其事呼牧人而告之曰誰謂爾¶無牛
羊乎其數若此之多也其曰以薪以蒸以雌以¶雄者謂
牛羊在野牧人有餘力於薪蒸而牛羊以時¶合其牝牡
所以云此者見人畜各遂其樂也魚之為¶物生子最多
故夢魚者占為豐年歲無水旱則野草<md:KR1c0008_SBCK_007-5a>¶茂而畜牧肥此
牧人之樂也室家溱溱謂牛羊蕃息¶衆多也¶
　　節南山¶
論曰作詩序者見其卒章有家父作誦之言遂以為¶此
<pb:KR1c0008_WYG_007-6a>
詩家父所作此其失也考詩之言極陳幽王任太¶師致
王政敗亂號天仰訴斥責其君臣無所隱避卒¶乃自言
作此詩以窮極王之致亂之本欲使王心化¶其言以遷
善然則家父者果何人哉至於君臣之際¶無所忌憚直
指其惡而自尊其言雖施於賢王猶恐¶不可况於幽王
昬亂之主使家父有知其言不如是<md:KR1c0008_SBCK_007-5b>¶也詩言民畏其上
不敢戲談豈有作詩之人極斥其¶君臣過惡極陳其亂
亡之狀而自道其名字又顯言¶我究窮王之致亂之由
<pb:KR1c0008_WYG_007-6b>
與不敢戲談之義頓乖此不¶近人情之甚者又自稱其
字曰家父案春秋桓十五¶年天王使家父來求車距幽
王卒之年至桓王卒之¶年七十五歲矣然則幽王之時
所謂家父者不知為¶何人也説者遂謂幽王之時有兩
家父又曰父子皆¶字家父此尤為曲説也或云乃求車
之家父爾至平王¶時始作詩也此亦不通要在失於以
家父作此詩遂¶至衆説之乖繆也且追思前王之美以
刺今詩多矣<md:KR1c0008_SBCK_007-6a>¶若追刺前王之惡則未之有也蓋刺者欲
<pb:KR1c0008_WYG_007-7a>
其改過非¶欲暴君惡於後世也若追刺前王則改過無
及而追¶暴其惡此古人之不為也故言平王時作詩刺
幽王¶者亦不通也案詩三百五篇惟寺人孟子自著其
名¶而崧高烝民所謂吉甫作誦者皆非吉甫自作之詩¶
夫所謂誦者豈得以為詩乎訓詁未嘗以誦為詩也¶詩
云誦言如醉蓋誦前言而已然則作節南山詩者¶不知
何人也家父為作詩者所述爾今序既失之非¶毛鄭之
過也毛鄭於此詩大義得之而不免小失所¶謂憯莫懲
<pb:KR1c0008_WYG_007-7b>
嗟如鄭注以憯莫懲為一句嗟字獨為一<md:KR1c0008_SBCK_007-6b>¶句於義豈安
不弔昊天毛訓弔為至鄭又轉解至為¶善皆失之不自
為政鄭意謂民怪天不自出政教既¶而自覺其非又言
天不出圖書有所授命不惟怪妄¶且詩意本無至於駕
彼四牡四牡項領我瞻四方蹙¶蹙靡所騁夲是一章而
鄭注分為兩義蓋不得詩人¶之本意也¶
本義曰太師尹氏為下民所瞻而為治不平致王政¶亂
民被其害大義毛鄭皆得之其十章之所失者五¶一曰
<pb:KR1c0008_WYG_007-8a>
憯莫懲嗟者謂民無善言而莫有懲艾嗟閔者¶爾二曰
不弔昊天者言昊天不弔哀此下民而使王<md:KR1c0008_SBCK_007-7a>¶政害民如
此也三曰不自為政者責幽王不自為政¶而使此尹氏
在位致百姓於憂勞也四曰駕彼四牡¶四牡項領我瞻
四方蹙蹙靡所騁云者作詩者言我¶駕此大領之四牡
四顧天下王室昬亂諸侯交爭而¶四方皆無可徃之所
五曰家父作誦云者作節南山¶詩者既已具陳幽王任
用太師之失致民被其害矣¶其卒章則曰有家父者常
<pb:KR1c0008_WYG_007-8b>
有誦言以究王之失庶幾¶王心化善而能畜萬邦也詩
之本意如此爾¶
　　正月¶
論曰正月之詩十三章九十四句其辭固已多矣然<md:KR1c0008_SBCK_007-7b>¶皆
有次序而毛鄭之説繁衍迂濶而俾文義散斷前¶後錯
雜今推著詩之本義則二家之失不論可知惟¶其為大
害者如毛鄭解瞻烏之意則正月者乃大夫¶教其民叛
上之詩也毛謂父母為文武鄭謂彼有㫖¶酒為尹氏太
<pb:KR1c0008_WYG_007-9a>
師皆詩無明文二家妄意而言爾鄭又¶謂車載二章以
商事喻治國者亦非也蓋以覆車喻¶覆國爾不必商人
之車也詩曰不自我先不自我後¶謂適丁其時爾鄭謂
苟欲免身而後學者因益之曰¶寧貽患於父祖子孫以
苟自免者豈詩人之意哉烏¶巢鳥也當止於林木屋非
烏所止也止屋則近禍以<md:KR1c0008_SBCK_007-8a>¶譬君子仕亂邦非所宜處而
將及禍也毛鄭之意不¶然謂烏擇富人之屋而集譬民
當擇明君而歸之是¶為大夫者無忠國之心不救王惡
<pb:KR1c0008_WYG_007-9b>
而教民叛也幽厲¶之詩極陳怨刺之言以揚君之惡孔
子錄之者非取¶其暴揚主過也以其君心難格非規誨
可入而其臣¶下猶有愛上之忠極盡下情之所苦而指
切其惡尚¶冀其警懼而改悔也至其不改悔而敗亡則
録以為¶後王之戒如毛鄭瞻烏之説異乎孔子錄詩之
意矣¶
本義曰其一章云正月繁霜我心憂傷民之訛言亦¶孔
之將云者降霜非時天災可憂而民之訛言以害<md:KR1c0008_SBCK_007-8b>¶於國
<pb:KR1c0008_WYG_007-10a>
又甚於繁霜之害物也又曰念我獨兮憂心京¶京哀我
小心癙憂以痒云者大夫言已獨為王憂爾¶以見幽王
之朝多小人而君臣不知憂懼也其二章¶云父母生我
胡俾我瘉不自我先不自我後云者言¶父母生育我猶
不欲使我有疾病而乃遭罹憂患如¶此蓋適丁其時爾
其曰不自我先後者直歎已適遭¶之爾又曰好言自口
莠言自口憂心愈愈是以有侮¶云者刺王但見人言從
口出而不分善惡而我為之¶憂是以見侮慢也其三章
<pb:KR1c0008_WYG_007-10b>
曰憂心惸惸念我無禄民¶之無辜并其臣僕哀我人斯
于何從禄瞻烏爰止于<md:KR1c0008_SBCK_007-9a>¶誰之屋云者大夫懼禍思去其
位也念我無禄者念¶思也思母食其禄也所以然者見
時人民無辜并其¶臣僕濫及於刑罰所以懼而思去也
既自為謀而又¶哀他人之居禄位者如烏止於人屋處
非所安而將¶及禍也其四章曰瞻彼中林侯薪侯蒸民
今方殆視¶天夢夢既克有定靡人弗勝有皇上帝伊誰
云憎云¶者道民怨訴於天之辭也云人之乏薪蒸者瞻
<pb:KR1c0008_WYG_007-11a>
彼中¶林則徃得所欲今民方危殆而仰瞻天則夢夢然
而¶無所告若天能有定意則何人不可禍罰之然此訛¶
言亂國之民不見禍罰而使危殆之民反被其害彼<md:KR1c0008_SBCK_007-9b>¶皇
皇上帝果憎誰乎此怨訴之言也其五章曰謂山¶蓋卑
為岡為陵民之訛言寧莫之懲云者言人勿謂¶山為卑
不能阻險以致傾覆此山至卑止為岡陵亦¶能使人傾
覆言不可忽也然則訛言之人其可忽為¶無害而莫之
懲乎又曰召彼故老訊之占夢具曰予¶聖誰知烏之雌
<pb:KR1c0008_WYG_007-11b>
雄者意謂烏之雌雄尚不能知其能¶知我夢之吉凶乎
此驕昬之主侮慢老成之辭也凡¶禽鳥之雌雄多以其
首尾毛色不同而别之烏之首¶尾毛色雌雄不異人所
難别故引以為言其六章曰¶謂天蓋高不敢不局謂地
蓋厚不敢不蹐維號斯言<md:KR1c0008_SBCK_007-10a>¶有倫有脊哀今之人胡為虺
蜴云者大夫既戒王無¶忽訛言而不懲因又戒其小人
曰汝無恃王不懲汝¶譬猶謂天高去人雖逺謂地厚託
足雖安然不可不¶局蹐而畏懼者天有時而降禍殃地
<pb:KR1c0008_WYG_007-12a>
有時而致淪陷¶言天地猶如此宜常畏懼王之恩私難
恃也我之斯¶言甚有倫理而哀爾訛言之人聞我正言
則走避如¶虺蜴見人輒走然大夫所哀之人蓋指訛言
之小人¶也其七章曰瞻彼阪田有菀其特天之扤我如
不我¶克彼求我則如不我得執我仇仇亦不我力云者
大¶夫自傷獨立於昬朝之辭也五章既陳戒王之意六<md:KR1c0008_SBCK_007-10b>¶章又戒小人而不見聽因自傷獨立而無助云瞻彼¶阪
田之苗有特立者乃菀然而茂盛今我獨立於昬¶朝而
<pb:KR1c0008_WYG_007-12b>
勢傾危天之扤我惟恐不傾折也又云彼有欲¶求我相
則傚者又不與我相遭其與我同列而耦居¶者又不出
力助我也云天之扤我者君子居危推其¶命於天也古
言謂耦為仇其複言仇仇者猶昔言兩¶兩今言雙雙也
大夫既傷獨力而知其無如之何故¶於下章遂及亡國
之憂然猶欲救之也其八章曰心¶之憂矣如或結之今
兹之正胡然厲矣燎之方揚寧¶或滅之赫赫宗周襃姒
烕之云者言我心之憂如結<md:KR1c0008_SBCK_007-11a>¶而國之政何其惡也正政
<pb:KR1c0008_WYG_007-13a>
古用字多通而毛訓為長¶非也又言火燎于原其勢盛
若不可嚮而猶或有撲¶滅之者周雖赫然而必為襃姒
所滅也作詩時周實¶未滅而云滅之者鄭笺是矣詩上
七章皆述王信訛¶言亂政至此始言滅周主於襃姒者
謂王溺女色而¶致昬惑推其禍亂之本以歸罪也其九
章曰終其永¶懷又窘隂雨云者謂欲以車棄其輔而覆
其載喻王¶將傾覆其國故先言隂雨者謂車遭雨水泥
濘而又¶棄其輔則必覆爾既覆而求助則不及矣其十
<pb:KR1c0008_WYG_007-13b>
章又¶戒其無棄爾輔而益其輻又顧其僕使不覆所載
者<md:KR1c0008_SBCK_007-11b>¶謂駕車者當如此猶恐覆敗而今乃履絶險而不以¶
為意則宜其覆矣此又喻王不知戒愼以覆國也所¶謂
猶欲救之之辭也其十一章曰魚在于沼亦匪克¶樂潛
雖伏矣亦孔之炤憂心慘慘念國之為虐云者¶大夫既
憂國之將亡又自傷將及於禍之辭也水魚¶所樂也而
池沼近人常易得禍故曰匪樂雖潛藏隱¶伏而以近人
終被𫉬也以比身仕亂邦無所逃禍也¶其曰念國為虐
<pb:KR1c0008_WYG_007-14a>
者意謂國君為虐政而我仕於亂邦¶也其十二章曰彼
有㫖酒又有嘉殽洽比其鄰昬姻¶孔云念我獨兮憂心
慇慇云者大夫既自傷將及禍<md:KR1c0008_SBCK_007-12a>¶而又哀彼衆人不知危
亡可憂而猶有以酒殽與其¶鄰里親戚為樂者而我獨
憂也其十三章曰佌佌彼¶有屋蔌蔌方有穀民今之無
禄天夭是椓哿矣富人¶哀此惸獨云者言彼佌佌之小
人蔌蔌之貧陋者初¶猶有屋穀以生而今民無禄食天
又夭害之國君既¶不能䘏矣彼富人之有餘者尚可哀
<pb:KR1c0008_WYG_007-14b>
此惸獨而䘏之¶也大夫憂國者陳禍亂述危亡戒其君
及其民備矣¶知其無可奈何矣反告富人以哀惸獨此
窘窮苟且¶之急辭也故以為卒章¶
　　十月　雨無正　小旻　小宛<md:KR1c0008_SBCK_007-12b>¶論曰君子之所以貴於衆人者衆人之惑君子辨之¶而
世取信焉是不可以不愼也故至於有所疑則雖¶聖人
猶或闕焉者愼之至也吾於十月之交小旻小¶宛正其
失而從其是者於浩浩昊天置之而不敢辨¶者闕其所
<pb:KR1c0008_WYG_007-15a>
疑也此四詩者毛氏皆以為刺幽王鄭氏¶皆以為刺厲
王而後世惑焉鄭謂十月為刺厲王者¶以番維司徒豔
妻煽方處及七子以后寵亂政知之¶也其言幽王時鄭
桓公友為周司徒而非番也案幽¶王在位十一年至其
八年始以友為司徒其前七年¶安知無番為司徒也就
使番不為幽王司徒安知其<md:KR1c0008_SBCK_007-13a>¶為厲王司徒也毛以豔妻
為襃姒而鄭謂襃姒非王¶后不得稱妻遂以豔妻自是
厲王之后就使襃姒不¶稱妻亦安知豔妻為厲王后也
<pb:KR1c0008_WYG_007-15b>
案史記載厲王之事¶惟云好專利任用榮夷公又使衞
巫監謗得謗者而¶殺之拒芮良夫召公等諫又云暴虐
侈傲而已若使¶豔妻用事以致流亡則不得略而不載
也厲王出奔¶于彘十四年本紀惟言太子靜留匿召公
家而不言¶王后所在及其姓氏始末前世諸書皆無之
使厲王¶由豔妻以致亂亡不應前世都没而不見既無
所見¶鄭氏何從而知之據詩列皇父卿士至於豔妻此
八<md:KR1c0008_SBCK_007-13b>¶人者皆是用事亂政之人爾而鄭氏乃以七子者皆
<pb:KR1c0008_WYG_007-16a>
是后之親黨且詩無后黨之文而豔妻姓氏本末尚¶皆
不可知而七子者安知皆為后黨是三者皆臆説¶之繆
妄者也厲幽皆昬亂之主也其及於禍也亦然¶小宛之
詩據文求義施於厲幽皆可雖鄭氏亦不能¶為説以見
非刺幽也而為鄭學者彊附益之乃云四¶詩之序皆言
大夫刺既以十月為刺厲王則小旻小¶宛從可知然則
正月不云大夫刺乎安得獨為刺幽¶王也又云小旻小
宛其卒章皆有怖畏恐懼之言似¶是一人之作夫以似
<pb:KR1c0008_WYG_007-16b>
是而為必然之論此不待攻而<md:KR1c0008_SBCK_007-14a>¶可破也或問十月之交
從毛為刺幽可矣旻宛施於¶厲幽皆可而子亦從毛為
刺幽而不疑者何也曰邑¶中失火邑人走而相告曰火
起某坊郊野道路之人¶望而相語曰火在某坊則誰從
乎若以邑人之言為¶非而郊野道路之言為是者非人
情也毛氏當漢初¶興去詩猶近後二百年而鄭氏出使
其説有可據而¶推理為得從之可矣若其説無據而推
理不然又以¶似是之疑為必然之論則吾不得不舍鄭
<pb:KR1c0008_WYG_007-17a>
而從毛也¶或者又曰然則雨無正亦可以從毛矣何疑
而闕焉¶曰使毛於詩序但云浩浩昊天刺幽王則吾從
之矣<md:KR1c0008_SBCK_007-14b>¶其曰雨無正則吾不得不疑而闕古之人於詩多
不¶命題而篇名徃徃無義例其或有命名者則必述¶詩
之意如巷伯常武之𩔖是也今雨無正之名據序¶曰雨
自上下者也言衆多如雨而非正也此述篇中¶所刺厲
王下教令繁多如雨而非正爾今考詩七章¶都無此義
與序絶異其第一章言天降饑饉於四國¶及無罪之人
<pb:KR1c0008_WYG_007-17b>
淪陷非辜爾自二章而下皆言王流于¶彘已後之事且
王既出奔宣王未立周召二公攝政¶十四年而王卒崩
于外是厲王不復為政久矣安有¶教令所下如雨之多
者乎况詩六章如毛鄭箋傳悉<md:KR1c0008_SBCK_007-15a>¶是刺周之大夫諸侯不
肯從王出居而無人夙夜朝¶夕事王于外及在位之人
不能聽言而不畏天命等¶事爾殊無一言及於教令自
上而下之意然則雨無¶正不為昊天之序决可知也獨
不知何為而列於此¶是以闕其所疑焉十月小旻鄭氏
<pb:KR1c0008_WYG_007-18a>
差其時世及七子¶豔妻之失吾既已詳之矣其餘箋傳
之説皆得詩人¶之意惟小宛箋傳之失不可以不論正
其本義¶論曰幽王亡國之君其罪惡非一而作詩以刺
王者¶亦非一人故各陳其事而刺之不必篇篇徧舉其
惡¶也小宛所刺據文求義是大夫刺王不能勉彊以繼<md:KR1c0008_SBCK_007-15b>¶先王之業而驕昬醉酒使下民多陷罪罟而君子憂¶懼
不安其大㫖勸王勉彊之詩也而毛解鳴鳩戾天¶謂行
小人之道不可責髙明之功正與詩人之意相反¶又謂
<pb:KR1c0008_WYG_007-18b>
先人為文武亦疎矣而後之學者既以先人為¶文武而
有懷二人又為文武不應重複其言而無他¶義也鄭以
螟蛉之子比萬民亦疎矣至以日邁月征¶為視朝視朔
及謂岸獄中人持粟出卜皆謬論也卜¶者决疑之謂也
有疑而問謂之卜毛以交交為小貌¶亦初無義理交交
者參雜相亂之謂也鄭於甫田之¶什桑扈詩以交交為
飛徃來貌是也<md:KR1c0008_SBCK_007-16a>¶本義曰大夫刺幽王敗政不能繼先王之業其曰宛¶彼
<pb:KR1c0008_WYG_007-19a>
鳴鳩翰飛戾天云者謂此鳩雖小鳥亦有高飛及¶天之
志而王不自勉彊奮起曽飛鳩之不如以墜其¶先王之
業故曰念昔先人謂思宣王也其曰有懷二¶人者以下
章所陳二人刺王云人誰不飲酒一人則¶齋肅通明雖
飲而温克一人則昬然無知但以沈醉¶苟一日之樂謂
王也因戒之使無耽此樂宜敬天命¶之無常也既以此
語警之則又勸勉之云中原有菽¶庶民皆可采徃者無
不得也世有善道凡人皆可為¶為則得之矣王何獨不
<pb:KR1c0008_WYG_007-19b>
為也又言人性雖惡可變而<md:KR1c0008_SBCK_007-16b>¶為善譬如螟蛉之子教誨
之則可使變其形而為蜾¶蠃子也既勸勉之則又告其
速自改悔云譬如脊令¶且飛且鳴自勤其身不少休息
今日月之行甚速不¶可失時王亦宜夙夜汲汲勉勵庶
無忝辱於先王云¶所生者亦謂宣王也其下二章則言
小人君子所苦¶以見舉國之人今皆失所也謂彼桑扈
食肉之鳥今¶無肉以食則相與羣飛雜亂循場而爭粟
有如國人¶失其常業而至於窮寡乃相與為爭訟而入
<pb:KR1c0008_WYG_007-20a>
於岸獄¶云宜者謂其勢不得不然也王又愚暗不曉民
事至¶乃握粟問人云此粟自何而能得成穀謂其不知
稼<md:KR1c0008_SBCK_007-17a>¶穡之艱難猶今世誚愚人云菽麥不分是也王既驕¶
昬如此則其君子立於朝者如集于木危懼而不安¶又
如臨谷履冰常憂殞陷也¶
　
　
　
<pb:KR1c0008_WYG_007-20b>
　
　
　
　
　
　
　
　詩本義卷七<md:KR1c0008_SBCK_007-17b>¶<md:KR1c0008_SBCK_008-1a>¶
<pb:KR1c0008_WYG_008-1a>
欽定四庫全書
　詩本義卷八¶　　　　　　　宋　歐陽修¶　撰

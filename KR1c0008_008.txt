# -*- mode: mandoku-view -*-
#+TITLE: 詩本義
#+DATE: 2015-09-23 09:36:28
#+PROPERTY: JUAN 8


　　巧言¶
論曰據巧言序是大夫刺幽王信讒之詩而鄭於首¶章
解為刺王傲慢無法度二章以下所斥君子又皆¶以為
在位之臣則與序文異矣毛訓憮為大鄭訓為¶傲據詩
言亂如此大則義可通若云亂如此傲豈成¶文理曰父
母且且當為語助鄭音苟且之且言王即¶位且為民父
<pb:KR1c0008_WYG_008-1b>
母其後乃刑殺無罪非惟學者附益以¶増鄭過就令只
依鄭説曰父母且(苟且/之且)亦豈成文理<md:KR1c0008_SBCK_008-1b>¶鄭又以寢廟大猷
他人有心與毚兔共為一章言四¶事各有所能乃以田
犬之能擬聖人之能不惟四事¶不𩔖又殊無㫖歸蓋由
誤分章句失詩本義故其説¶不通也委委蛇蛇古人常
語乃舒遲安閒之貌毛訓¶為淺意不知其何所據也¶
本義曰幽王信惑讒言以敗政大夫傷已遭此亂世¶而
被讒毁乃呼天而訴曰悠悠昊天為我父母我無¶罪辜
<pb:KR1c0008_WYG_008-2a>
而使我遭此大亂之世我畏天之威已太甚矣¶實謹愼
不敢有罪辜也此首章之義大夫先自訴也¶其二章三
章遂述幽王信讒致亂之事其四章曰奕<md:KR1c0008_SBCK_008-2a>¶奕寢廟君子
作之秩秩大猷聖人莫之他人有心予¶忖度之云者寢
也廟也衆工之所成也然規為制度¶本於君子是君子
者皆知衆工之事也先王之大道¶聖人之所謨也意謂
聰明之人下通小人之賤事上¶達聖人之大道無所不
知而至於忖度常人之心則¶不待聰明者雖予亦能之
<pb:KR1c0008_WYG_008-2b>
蓋歎幽王獨不能而為讒¶邪所惑也予作詩之人自謂
也其五章躍躍毚兔遇¶犬𫉬之云者以狡兔比狡惡之
人王所當誅也荏染¶柔木君子樹之云者以柔木比柔
善之人王宜愛䕶¶使得樹立勿縱讒邪傷害之也徃來
行言心焉數之<md:KR1c0008_SBCK_008-2b>¶云者謂徃來行路之言焉足聽納於心
也其六章曰¶蛇蛇碩言出自口矣巧言如簧顔之厚矣
云者謂讒¶人能言然徐緩敢為大言出口而無忌憚又
善悦人¶聽其美如笙簧而顔不慙愧使人易惑而難辨
<pb:KR1c0008_WYG_008-3a>
也其¶二章三章及卒章箋傳粗得其義學者可推而通
不¶煩論著惟君子當為斥幽王爾¶
　　何人斯¶
論曰古詩之體意深則言緩理勝則文簡然求其義¶者
務推其意理及其得也必因其言據其文以為説¶舍此
則為臆説矣鄭於何人斯為蘇公之刺暴公也<md:KR1c0008_SBCK_008-3a>¶不欲直
刺之但刺其同行之侣又不欲斥其同侣之¶姓名故曰
何人斯然則首章言維暴之云者是直斥¶暴公指名而
<pb:KR1c0008_WYG_008-3b>
刺之何假迂囘以刺其同侣而又不斥¶其姓名乎其五
章六章義尤重複鄭説不得其義誠¶為難見也今以下
章之意求之則不逺矣但鄭以何¶人為同侣則終篇之
語無及暴公者此所以不通也¶古今世俗不同故其語
言亦異所謂魚梁者古人於¶營生之具尤所顧惜者常
不欲他人輒至其所於詩¶屢見之以前後之意推之可
知也詩曰毋逝我梁者¶谷風小弁皆有之谷風夫婦乖
離之詩也其棄妻之<md:KR1c0008_SBCK_008-3b>¶被逐者為此言矣小弁父子乖離
<pb:KR1c0008_WYG_008-4a>
之詩也於太子宜¶臼之被廢又為此言矣胡逝我梁者
何人斯有之此¶朋友乖離之詩也於蘇公之被譖其語
又然然則詩¶人之語豈妄發邪蘇暴二公事迹前史不
見今直以¶詩言文義首卒參考以求古人之意於人情
不逺則¶得之矣谷風小弁之道乖則夫婦父子恩義絶
而家¶國喪何獨於一魚梁而每以為言者假設之辭也
詩¶人取當時世俗所甚顧惜之物戒人無幸我廢逐而¶
利我所有也蘇公之意亦然由是而求之何人斯之¶義
<pb:KR1c0008_WYG_008-4b>
見矣<md:KR1c0008_SBCK_008-4a>¶本義曰彼何人斯者斥暴公也其心孔艱者心傾險¶而
不平易也胡逝我梁者欲利我所有也不入我門¶者與
我絶也伊誰云從維暴之云者謂聽譖者伊誰¶乎乃惟
暴公之言是從其二章曰二人從行誰為此¶禍胡逝我
梁不入唁我始者不如今云不我可者意¶謂借有二人
相從則我不知果誰為譖我者今爾何¶利我梁而不入
弔我之被譖又今待我不如初則爾¶為譖我者可知而
<pb:KR1c0008_WYG_008-5a>
不疑其三章云胡逝我陳我聞其¶聲不見其身陳堂塗
也蓋言其又進而隂窺其家私¶矣而蘇公者自省内無
所愧畏不懼其來窺爾其四<md:KR1c0008_SBCK_008-4b>¶章云不自北自南者歎已
適遭之也飄風取其無形¶而中人有似譖言爾其下章
則述與暴公俱仕王朝¶相從出入親好之意云爾所安
行我亦不遑舍而從¶爾爾所亟行爾車既脂吾已從爾
也言或緩或急有¶一於此惟爾之從云何敢告病又云
爾還而入我室¶則我心安還而不入我室則我莫知何
<pb:KR1c0008_WYG_008-5b>
故而致爾不¶入也其或入或不入有一於此常使我心
病之也言我¶待爾之勤惟恐相失也其下章又言我與
爾相親愛¶而相應和如兄弟之吹壎篪相聯比如貫索
而爾不¶我知舍此三物不足以喻我心則惟當與爾詛
其不<md:KR1c0008_SBCK_008-5a>¶信爾三物謂壎也篪也貫也其卒章則極道其事
云¶汝隱匿形迹能使我不見不覺如鬼蜮之肆害於人¶
乎我則不得而知汝今汝乃人爾日以面目與我相¶視
無窮極不可隱藏我安得不知汝之譖我乎故我¶作此
<pb:KR1c0008_WYG_008-6a>
與汝相好之歌以究極爾反側之心¶
　　蓼莪¶
論曰蓼莪之義不多毛傳特簡鄭氏之失惟以視莪¶為
蒿以文害辭此孟子之所患也又以缾罍比貧富¶之民
非詩人之本意以下文推之可見飄風非取其¶寒亦非
詩意也其以終養為病亡之時滯泥之甚矣<md:KR1c0008_SBCK_008-5b>¶本義曰周人苦於勞役不得養其父母者見彼蓼蓼¶然
長大者非莪即蒿皆草木之微者其茂盛如此者¶由天
<pb:KR1c0008_WYG_008-6b>
地生育之功也思我之生也父母養育我者亦¶劬勞矣
而我不得終養以報也缾罍物之同𩔖也此¶述勞苦之
民自相哀之辭也其曰鮮民之生者言不¶遂其生不如
死也南山烈烈望之可畏也飄風發發¶暴急而中人也
言王威虐可畏而暴政害人我獨罹¶之也¶
　　大東¶
論曰鄭氏以有饛簋飱為客始至主人所致之禮又<md:KR1c0008_SBCK_008-6a>¶以
公子發幣於周之列位而責周人無反幣自天漢¶有光
<pb:KR1c0008_WYG_008-7a>
以下至卒章喻王置官司而無督察之實皆非¶詩人之
本義也據序本為譚人遭幽王之時困於役¶重而財竭
大夫作詩以告病爾亦何暇及於主人為¶客致飱使還
反幣等事且謂王置官司而無督察之¶實了不闗役重
財竭之意若但言督察官司施於何¶詩不可又若必刺
官司失職則日月星辰名職至多¶宜舉其大而要者義
與王官相近方可以為善譬今¶詩所舉止於掩兔簸揚
挹酒漿之𩔖又其下無文莫¶見王官之義蓋鄭氏不得
<pb:KR1c0008_WYG_008-7b>
詩人本義故其為説汗漫<md:KR1c0008_SBCK_008-6b>¶而無指歸其以天漢有光屬
鞙鞙佩璲為一章分雖¶則七襄以下為别章使詩不分
章則已若果分章則¶當有義𩔖今毛鄭所分章次以義
𩔖求之當離者合¶之當合者離之使章句錯亂然不繫
詩義之得失學¶者自求之可見矣¶
本義曰大東之首章曰有饛簋飱有捄棘匕者足於¶豐
饒之辭也譚人得以自足者由周道平直而賦役¶均也
周之君子履行此道使下民視而有所賴也大¶夫反顧
<pb:KR1c0008_WYG_008-8a>
昔時譚人蓋甞如此所以潸然出涕者傷今¶不然也其
二章遂言今則王政偏而賦役重無小無<md:KR1c0008_SBCK_008-7a>¶大皆取於東
使譚人杼軸皆空至於窮乏以葛屨而¶履霜其公子佻
佻然奔走於周行其行役徃來頻數¶使其力疲而心病
也其三章者告病之辭也謂彼刈¶薪者為水浸而腐壞
尚可載刈若斯人者勞苦而困¶弊則將死矣故云可以
休息之也其四章則言東人¶困苦如此王官無以其職
來撫勞之者而周人方事¶侈富潔其衣服以相誇至於
<pb:KR1c0008_WYG_008-8b>
操舟之賤亦衣熊羆之¶裘而私家之人皆備百官而禄
食其五章則刺王多¶取於下而濫用也言當飲漿者今
飲酒矣佩玉之人¶皆不材而冗食矣其横費如此所以
致周之重斂也<md:KR1c0008_SBCK_008-7b>¶其六章以下皆述譚人仰訴於天之辭
也其意言我¶民困矣天之雲漢有光亦能下監我民乎
其不言日¶月之明而言雲漢之光者謂天不能下監也
又言天¶雖有織女不能為我織而成章雖有牽牛不能
為我¶駕車而輸物其七章又言雖有啓明長庚不能助
<pb:KR1c0008_WYG_008-9a>
日¶為晝俾我營作雖有天畢不能為我掩捕鳥獸其八¶
章又言雖有箕不能為我簸揚糠粃雖有斗不能為¶我
挹酌酒漿其意言我譚人困於供億其取資於地¶者皆
已竭矣欲取於天又不可得也其卒章則又言¶箕斗非
徒不可用而已箕張其舌反若有所噬斗西<md:KR1c0008_SBCK_008-8a>¶其柄反若
有所挹取於東也是皆怨訴之辭也其餘¶訓解則毛鄭
多得學者當自擇之¶
　　四月
<pb:KR1c0008_WYG_008-9b>
論曰毛鄭於四月之義小小得失皆不足論惟以先¶祖
匪人為作詩之大夫斥其先祖此失之大者也且¶大夫
作詩本刺幽王任用小人而在位貪殘爾何事¶自罪其
先祖推於人情决無此理凡為人之先祖者¶積善流慶
於子孫而已安知後世所遭者亂君歟治¶君歟今此大
夫不幸而遭亂世反深責其先祖以人¶情不及之事詩
人之意决不如此就使如此不可垂<md:KR1c0008_SBCK_008-8b>¶訓聖人刪詩必棄
而不録也鄭之所失於此尤多詩¶曰滔滔江漢南國之
<pb:KR1c0008_WYG_008-10a>
紀直謂江漢紀率南國之衆川¶以朝宗于海爾而鄭氏
以為比呉楚之君且詩人本¶患下國之構禍豈可反稱
呉楚僭叛之君以為美於¶理豈然矧考詩文無之此亦
其失之大者予當為予¶奪之予鄭以予為我是以其説
莫通也書曰官不必¶備惟其人謂惟其才也詩所謂匪
人者言非才也古¶之仕者世禄故詩人刺在位貪殘之
臣自其先祖以¶來任非其才爾凡言任才非其人者譬
有能治水之¶人使之為治木之官是任非其人也而鄭
<pb:KR1c0008_WYG_008-10b>
氏直以謂非<md:KR1c0008_SBCK_008-9a>¶人者身非是人也故云是人則當知患難
昔之通儒¶執文害義蓋有如此或謂詩人但當刺時在
位之臣¶何必逺及其先祖曰作詩者人人意異四月之
詩以¶寒暑為喻故推其初始而言見事皆有漸不圖之
於¶早也考其三章之次第可以見矣¶
本義曰周大夫刺幽王之臣在位者貪殘刻剥於其¶下
使民物耗竭如草木彫盡於秋冬乃於首章先本¶其事
云自四月夏暑氣盛至六月盛極當退於此之¶時萬物
<pb:KR1c0008_WYG_008-11a>
已有將衰之漸而人未見也如彼世禄在位¶之臣自其
先祖以來所任已非其人當時何安然忍<md:KR1c0008_SBCK_008-9b>¶予之禄位者
蓋未見其害其二章遂言貪殘之政使¶民物傷耗如秋
日之淒然使百草俱病也其三章則¶極言民物窮竭如
冬日寒風凛冽暴急而萬物彫盡¶也其曰亂離瘼矣奚
其適歸者民被患淺猶思有所¶歸以苟免也又曰民莫
不穀我獨何害者民被患愈¶深則其辭愈緩蓋知其無
如之何但自傷歎而已而¶云民誰不有生我獨何為及
<pb:KR1c0008_WYG_008-11b>
此害也詩人於此三章¶言有次第蓋如此也其曰山有
嘉卉侯栗侯梅者又¶言貪殘之臣害物廣也謂如採於
山者但知貪取栗¶梅不知其下美草皆被蹂踐而殘賊
也其曰相彼泉<md:KR1c0008_SBCK_008-10a>¶水載清載濁我日構禍曷云能穀者謂
此泉水澄之¶則清撓之則濁譬彼諸侯可使為善可使
為惡而彼¶貪殘之臣日自構怨亂之禍於下國亦何由
使其為¶善其曰滔滔江漢南國之紀者勉其下國之辭
也謂¶此江漢二大川總納南方之衆水滔滔而流以歸
<pb:KR1c0008_WYG_008-12a>
乎¶海故能為南國之紀汝下國之諸侯當盡瘁以事周¶
相率而尊天子則土地爵禄何所不有也其下二章¶則
哀其人民之辭也謂其欲去則不如魚鳥有所逃¶避欲
居則不如草木之依山隰得遂其生也¶
　　小明<md:KR1c0008_SBCK_008-10b>¶論曰小明序云大夫悔仕於亂世也鄭謂名篇曰小¶明
者言幽王日小其明損其政事據詩終篇但述征¶行勞
苦畏於得罪不敢懷歸之事乃是大夫悔仕之¶辭如序
<pb:KR1c0008_WYG_008-12b>
之説是也了無幽王日小其明之意大雅明¶明在下謂
之大明小雅明明上天謂之小明自是名¶篇者偶為誌
别爾了不闗詩義苟如鄭説則小旻小¶宛之𩔖有何義
乎詩云嗟爾君子無恒安處乃是大¶夫自相勞苦之辭
云無苟偷安但靖共爾位之職惟¶正直是與則神將祐
爾以福也鄭乃以嗟爾君子為¶其友之未仕者且大夫
方以亂世悔仕宜勉其未仕<md:KR1c0008_SBCK_008-11a>¶之友以安居而不仕安得
教其無恒安處蓋鄭謂大¶夫勉未仕之友去之他國無
<pb:KR1c0008_WYG_008-13a>
安處於周邦也故引鳥¶則擇木之説夫悔仕者悔不退
而窮處爾如鄭之説¶則周之大夫皆懷貳心教其友以
叛周而去此豈足¶以垂訓也¶
　　鼓鐘¶
論曰鼓鐘序但言刺幽王而不知實刺何事若據詩¶文
則作樂於淮上矣然旁攷詩書史記無幽王東巡¶之事
無由逺至淮上而作樂不知此詩安得為刺幽¶王也書
曰徐夷並興蓋自成王時徐戎及淮夷已皆<md:KR1c0008_SBCK_008-11b>¶不為周臣
<pb:KR1c0008_WYG_008-13b>
宣王時甞遣將征之亦不自徃至魯僖公¶又伐而服之
乃在莊王時而其事不明初無幽王東¶至淮徐之事然
則不得作樂於淮上矣其詩曰鼔鐘¶將將淮水湯湯憂
心且傷淑人君子懷允不忘其先¶言憂心而後言君子
不知憂心者復為何人其卒章¶云以雅以南以籥不僭
其辭甚美又疑非刺也毛謂¶南為南夷之樂者非也昔
季札聽魯樂見舞南籥者¶曰美哉猶有憾蓋以為文王
之樂也詩人以文王之¶詩為周南召南然則此所謂以
<pb:KR1c0008_WYG_008-14a>
雅以南者不知南為¶何樂也皆當闕其所未詳<md:KR1c0008_SBCK_008-12a>¶　　裳裳者華¶
論曰裳裳者華刺幽王者三事爾由小人在位而讒¶諂
進故棄賢者之𩔖絶功臣之世也其卒章又戒王¶毋近
小人而當親君子義止如是而已矣然毛鄭之¶失者以
裳華喻君以之子為明王由是詩之義不可¶得而見毛
又以左之為朝祀之事右之為喪戎之事¶鄭以君子為
先人攷詩及序皆了無此義失之尤逺
<pb:KR1c0008_WYG_008-14b>
本義曰裳裳者華其葉湑兮者言其葉華並茂喻賢¶材
美衆盛也我見是人而傾心用之則君臣有榮¶譽也又
曰裳裳者華芸其黄矣言其華色光耀喻有<md:KR1c0008_SBCK_008-12b>¶功之臣功
烈顯赫也我見是人作事皆可法故得慶¶於後而世禄
不絶也章法也陳二章刺王不能也又¶曰裳裳者華或
黄或白刺王朝君子小人雜處也而¶讒諂得進因戒王
以馭臣之道當如馭馬使駑良並¶駕而進退遲速如一
者在調和其轡緩急以節之爾¶謂善馭臣下者君子小
<pb:KR1c0008_WYG_008-15a>
人各適其用而節制在己也¶其卒章則又言左右常當
親近君子而愼其所習左¶右有小人則似小人有君子
則似君子也¶
　　鴛鴦¶
論曰鴛鴦序云思古明王交於萬物有道自奉養有<md:KR1c0008_SBCK_008-13a>¶節
今考詩下二章言乘馬在廏猶近於自奉養之事¶然馬
無事則委之以莝有事則予之以榖此前世中¶材常主
之所能為而不足當詩人思古而詠歎然義¶猶有説而
<pb:KR1c0008_WYG_008-15b>
通若其上二章之義了不涉及序意且鴛¶鴦非是鴈之
𩔖其肉不登爼非常人所捕食之物¶今飛而遭畢羅乃
是物之失所者而謂匹鳥止則耦¶飛則雙此為交萬物
之實匹鳥之雙自是物之本性¶了不干人事幽王之世
鴛鴦飛止亦宜自雙耦何必¶果明王之時也其二章云
鴛鴦在梁戢其左翼鄭謂¶明王之時人不驚駭而自若
無恐懼然則人不驚駭<md:KR1c0008_SBCK_008-13b>¶與遭畢羅二章義正相反而鄭
皆為明主之時理豈¶得通又詩二章其下文皆云君子
<pb:KR1c0008_WYG_008-16a>
萬年是其在梁與¶畢羅詩人本不取其驚不驚也故此
篇本義未可知¶也宜闕其所未詳¶
　　車牽¶
論曰鄭氏以車牽之詩周大夫惡襃姒之亂國欲求¶賢
女以輔佐幽王然解詩三章燕喜燕譽飲食歌舞¶皆以
為幽王既得賢女之後改為善行大夫以此相¶慶自相
燕樂故雖無賢友㫖酒嘉殽亦且亟相飲食¶歌舞言其
喜甚也據詩序言襃姒之惡敗亂其國大<md:KR1c0008_SBCK_008-14a>¶夫不能救止
<pb:KR1c0008_WYG_008-16b>
顧無如之何因思得賢女以配君子為¶輔佐庶幾可救
王爾思得者是未見之辭也所思賢¶女尚未有其人而
諸大夫舍其所憂之急者遂言已¶得賢女之後慶喜燕
樂之事使略及之猶在人情或¶有今詩連章復句述其
燕喜燕譽至其三章更不及¶他事惟説飲酒歌舞然則
鄭氏之説豈詩人之本意¶哉且詩人本以幽王無道思
得賢女以救其惡鄭箋¶平林云王若有美茂之德則賢
女來配若王自有美¶茂之德則詩人復何所刺乎亦非
<pb:KR1c0008_WYG_008-17a>
詩人本意也至於¶雖無㫖酒式飲庶幾以為庶幾王之
變改是式飲庶<md:KR1c0008_SBCK_008-14b>¶幾分為二事又云我與女用是歌舞相
樂喜之甚也¶然則上言方庶幾幸王變改下言則已喜
甚又以雖¶無德三言斷為一句皆文義乖離害詩本義
不可不¶論正也¶
本義曰間闗車之牽兮思孌季女逝兮匪飢匪渴德¶音
來括者所謂思得賢女之辭也匪飢匪渴云者言¶我所
思者非飢思食非渴思飲乃思賢女以德音來¶與我王
<pb:KR1c0008_WYG_008-17b>
配合也雖無好友式燕且喜者謂彼所思之¶女雖無衆
妾與相好友祗得一人亦足以承王之燕¶喜也婦人以
相好為友見闗雎之文又曰依彼平林<md:KR1c0008_SBCK_008-15a>¶有集維鷮辰彼
碩女令德來教式燕且譽好爾無射¶云者此惡襃姒嫉
妒之辭也謂彼平林之廣能容飛¶鳥則鳴鷮皆來依其
䕃蔽碩女賢淑能容其下則衆¶妾之有令德者皆來化
其善行也若得此賢女與¶王燕樂而享榮譽則我好愛
之無厭射也又曰雖無¶㫖酒式飲庶㡬雖無嘉殽式食
<pb:KR1c0008_WYG_008-18a>
庶幾雖無德與女式¶歌且舞云者思賢女而不可得之
辭也以謂酒殽雖¶不美善庶幾可飲食則飲食之矣賢
女雖無德及汝¶可配王則當共歌舞而樂之爾陟岡析
薪言得之易¶也鮮我覯爾我心寫兮者歎賢女難得使
我傾心求<md:KR1c0008_SBCK_008-15b>¶之而未見也高山仰止景行行止者勉其不
已之辭¶也以謂賢女雖難得求之不已將有得也故其
下則¶云四牡騑騑六轡如琴者謂調和車馬徃迎之如
首¶章車牽也使我見王得此賢女為新昏則慰我心矣
<pb:KR1c0008_WYG_008-18b>
　
　
　
　
　
　
　
　詩本義卷八¶
<md:KR1c0008_SBCK_009-1a>¶
<pb:KR1c0008_WYG_009-1a>
欽定四庫全書
　詩本義卷九¶　　　　　　宋　歐陽修¶　撰

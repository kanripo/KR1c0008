# -*- mode: mandoku-view; -*-
#+TITLE: 詩本義
#+DATE: 2015-09-12 00:39:42.617791
#+PROPERTY: ID KR1c0008
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB09n0693-005詩本義-卷五.
<pb:KR1c0008_SBCK_005-1a>¶
詩本義卷第五¶
　　　　　　歐陽氏¶
　　　　東門之枌¶
論曰子仲之子莫知爲男也女也而鄭謂之男子榖¶
旦者善旦也猶今言吉日爾鄭謂朝日善明者何其¶
迂邪南方之原毛以爲陳大夫原氏而鄭因以此原¶
氏國中之&KR0496;上處而家有羙女附其&KR0003;者遂引春秋¶
莊公時季友如陳&KR0089;原仲爲此原氏且原氏陳之貴¶
族冝在國中而曰南方之原者何哉據詩人所陳當¶
在陳國之南方也而&KR0003;者又以不績其麻而舞於市¶
<pb:KR1c0008_SBCK_005-1b>¶
者遂爲原氏之女皆詩無明文以意増衍而惑學者¶
非一人之失也¶
本義曰陳俗男女喜&KR0075;風而詩人斥其尤者子仲之¶
子常婆娑於國中&KR0035;下以相誘&KR0003;因道其相誘之語¶
當以善旦期於國南之原野而其婦女亦不務績麻¶
而婆娑於市中其下文又述其相約以徃而恱慕其¶
容色贈物以爲好之意盖男女&KR0075;奔多在國之郊野¶
所謂南方之原者猶東門之墠也¶
　　　　衡門¶
論曰毛鄭解衡門之下可以棲遲其義是矣自泌之¶
<pb:KR1c0008_SBCK_005-2a>¶
洋洋以下鄭解爲任用賢人則詩無明文大抵毛鄭¶
之失在於穿鑿皆此&KR0011;也鄭改樂爲療謂飲水療飢¶
理豈然哉¶
本義曰詩人以陳僖公其性不恣放可以勉進於善¶
而惜其懦無自立之志故作詩以誘進之云衡門雖¶
淺陋若居之不以爲陋則亦可以遊息於其下泌水¶
洋洋然若閱之而樂則亦可以忘飢言陳國雖小若¶
有意於立事則亦可以爲政以此勉其不&KR0014;而誘進¶
之也其首章旣言雖小亦有可爲其二章三章則又¶
言何必大國然後可爲譬如食魚者凢魚皆可食若¶
<pb:KR1c0008_SBCK_005-2b>¶
必待魴鯉則不食魚矣譬如取妻諸姓之女皆可娶¶
若必待齊宋之族則不取妻矣是首章之意言小國¶
皆可有爲而二章三章言大國不可待而得此所謂¶
誘掖之也¶
　　　　防有鵲巢¶
論曰詩人刺䜛之意子於采葛論之矣鄭以防之有¶
鵲巢卭之有㫖苕處&KR0020;自然喻宣公信䜛致此䜛人¶
其&KR0003;汗漫不切於理若謂處&KR0020;自然則何物不然而¶
獨引鵲巢㫖苕邪至於中唐有甓則無所解盖理有¶
不通不&KR0014;爲説也¶
<pb:KR1c0008_SBCK_005-3a>¶
本義曰詩人刺陳宣公好信䜛言而國之君子皆憂¶
懼及已謂䜛言惑人非一言一日之致必由累積而¶
成如防之有鵲巢斯積累成之爾又如苕饒蔓引牽¶
連將及我也中唐有甓非一甓也亦以積累而成㫖¶
鷊綬草雜衆色以成文猶多言交織以成惑義與貝¶
錦同¶
　　　　匪風¶
論曰毛傳發發飄風偈偈疾驅是矣而云非有道之¶
風非有道之車者非也至於誰&KR0014;烹魚漑之釡鬵則惟¶
以老子烹小鮮之&KR0003;解烹魚二字今考詩人之意云¶
<pb:KR1c0008_SBCK_005-3b>¶
誰&KR0014;烹魚者是設爲發問之辭而其意在下文也毛¶
鄭止觧烹魚至於漑之釡鬵則無所&KR0003;遂失詩人之¶
意¶
本義曰詩人以檜國政亂憂及禍難而思天子治其¶
國政以安其人民其言曰我顧瞻嚮周之道欲徃告¶
以所憂而不得徃者非爲風之飄發非爲車之偈偈¶
而不安我中心自有所傷怛而不寧也其卒章曰誰¶
&KR0014;烹魚漑之釡鬵者謂有&KR0014;烹魚者必先滌濯其器¶
器潔則可以烹魚若言誰&KR0014;治安我人民必先平其¶
國之亂政國亂平則我民安矣故其下文又問誰將¶
<pb:KR1c0008_SBCK_005-4a>¶
西至于周使其慰我以好音者謂思周人来平其國¶
亂也¶
　　　　候人¶
論曰&KR0049;人箋傳徃徃得之至維鵜不濡其翼則毛鄭¶
各自爲&KR0003;然皆不得詩之本義而鄭猶近之毛云鵜¶
在梁可謂不濡其翼乎詳其語謂在梁則濡翼矣此¶
非詩人意也鄭謂當濡翼而不濡爲非常考詩之意¶
謂鵜不冝在梁如小人&KR0060;位爾其謂不濡其翼爲非¶
常&KR0088;不遂其媾毛鄭訓媾爲厚鄭又以遂爲久今徧¶
考前世訓詁無厚久之訓訓釋旣&KR0446;則失之逺矣鄭¶
<pb:KR1c0008_SBCK_005-4b>¶
又謂天無大雨歳不熟則㓜弱者飢此尤迂濶之甚¶
也據詩本無天旱歳飢之事但以南山朝隮之雲不¶
&KR0014;大雨假設以喻小人不足任大事爾安有㓜弱者¶
飢之理况歳凶飢人不止㓜弱也鄭箋朝隮其&KR0003;是¶
矣至㓜弱者飢則何其迃哉媾婚媾也馬融謂重婚¶
爲媾不知其何據而云也鄭於注易又以媾爲㑹大¶
抵婚媾古人多連言之蓋㑹聚合好之義也¶
本義曰曹共公逺賢而親不肖詩人刺其斥逺君子¶
至有爲候人執戈祋以走道路者而近彼小人寵以¶
三命之芾於朝者三百人因取水鳥以比小人鵜鴮¶
<pb:KR1c0008_SBCK_005-5a>¶
澤也俗謂淘河常群居泥水中飢則沒水求魚以食¶
者謂此鵜當居泥水中以自求魚而食今乃邈然髙¶
處漁梁之上&KR0060;人之魚以食而得不濡其翼咮如彼¶
小人&KR0060;祿於髙位而不&KR0091;其服也其曰不遂其媾者¶
婚媾之義貴賤匹偶各以其&KR0011;彼在朝之小人不下¶
從群小居卑賤而越在髙位處非其冝而失其&KR0011;也¶
其卒章則言彼小人者婉孌然佼好可愛至使之任¶
事則材力不彊敏如小人弱女之飢乏者言其但以¶
便柔佞媚恱人而不勝任用也¶
　　　　鳲鳩¶
<pb:KR1c0008_SBCK_005-5b>¶
論曰鳲鳩之詩本以刺曺國在位之人用心不一也¶
如毛鄭以鳲鳩有均一之德而所謂淑人君子又如¶
三章所陳可以正國人則乃是羙其用心均一與序¶
之義特相反也此由以鳲鳩爲均一之鳥而謂淑人¶
君子爲詩人所刺之人故也其旣以鳲鳩有均一之¶
德至於其子在梅在&KR0068;在榛則皆無所&KR0003;者由理旣¶
不通故不&KR0014;爲&KR0003;也又其三章皆羙淑人君子獨於¶
中間一章刺其不&KR0091;其服詩人之意豈若是乎至爲¶
䟽義者覺其非是始略言淑人君子刺曺無此人而¶
在梅&KR0068;彊爲之&KR0003;以附之然非毛鄭之本意也序言¶
<pb:KR1c0008_SBCK_005-6a>¶
在位之人非止曺君盖刺其臣事國懐&KR0059;不一心於¶
公室爾¶
本義曰鳲鳩之鳥所生七子皆有愛之之意而欲各¶
盡其愛也故其哺子也朝從上而下則顧後其下者¶
爲不足故暮則從下而上又顧後其上者爲不足則¶
復自上而下其勞如此所謂用心不一也及其子長¶
而飛去在他木則其心又随之故其身則在桑而其¶
心念其子則在梅在&KR0068;在榛也此亦用心之不一也¶
故詩人以此刺曺臣之在位者因思古淑人君子其¶
心一者其衣服儼然可以外正四國内正國人歎其¶
<pb:KR1c0008_SBCK_005-6b>¶
何不長夀萬年而在位以此刺今在位之不然也胡¶
不萬年者巳死之辭也¶
　　　　鴟鴞¶
論曰毛鄭於鴟鴞失其大義者二由是一篇之㫖皆¶
失詩三百五篇皆據序以爲義惟鴟鴞一篇見於書¶
之金縢其作詩之本意&KR0496;可據而易明而康成之箋¶
與金縢之書特異此失其大義一也但據詩義鳥之¶
愛其巢者呼鴟鴞而告之曰寜取我子勿毀我室毛¶
鄭不然反謂鴟鴞自呼其名此失其大義者二也金¶
縢言周公先攝政中誅管蔡後爲詩以貽王毛鄭謂¶
<pb:KR1c0008_SBCK_005-7a>¶
先爲冢宰中避而出作詩貽王巳作詩後乃攝政而¶
誅管蔡二&KR0003;不同而知金縢爲是毛鄭爲非者理有¶
通不通也武王崩成王㓜周公攝政管蔡疑其不利¶
於㓜君遂有流言周公乃東征而誅之懼成王之怪¶
已誅其二叔乃序其意作鴟鴞詩以貽王此金縢之¶
&KR0003;也其義簡直而易明毛鄭乃謂武王崩成王即¶
位居䘮不言周公以冢宰&KR0234;政而二叔流言且冢宰¶
&KR0234;政乃是常禮二叔何疑而流言此其不通者一也¶
金縢言周公居東二年罪人斯得謂東征二年而得¶
三&KR0101;淮夷叛者誅之爾毛鄭乃謂二叔旣流言周公¶
<pb:KR1c0008_SBCK_005-7b>¶
避而居東者二年又謂罪人斯得者成王多得周公¶
官屬而誅之且周公本以成王㓜未&KR0014;行事遂攝政¶
若避而居東則周之國政成王當自行之若已&KR0014;臨¶
政二年何待周公而歸攝乎此其不通者二也刑賞¶
國之大事也周公國之尊親大臣也使周公有間&KR0169;¶
而出避成王&KR0014;以周法刑其尊親大臣之屬周公復¶
歸其&KR0020;必不得攝且周公所以攝者以成王㓜而不¶
&KR0014;臨政爾若已&KR0014;臨二年矣有&KR0014;刑政其尊親大臣¶
之屬則周公將以何辭奪其政而攝乎此其不通者¶
三也矧周公誅管蔡前世&KR0003;者多同而成王誅周公¶
<pb:KR1c0008_SBCK_005-8a>¶
官属六&KR0052;諸史皆無之可知其臆&KR0003;也詩謂我子者¶
管蔡也我室者周室也鄭謂子者周公官属也室者¶
官屬之世家也又毛謂子爲成王此又其失也諸儒¶
用爾雅謂鴟鴞爲鸋鴂爾雅非聖人之書不&KR0014;無失¶
其又謂鸋鴂爲巧婦失之愈逺今鴟多攫鳥子而食¶
鴞䲭&KR0011;也¶
本義曰周公旣誅管蔡懼成王疑已戮其兄弟乃作¶
詩以曉諭成王云有鳥之愛其巢者呼彼鴟鴞而告¶
之曰鴟鴞鴟鴞爾寜取我子無毀我室我之生育是¶
子非無仁恩非不勤勞然未若我作巢之難至於口¶
<pb:KR1c0008_SBCK_005-8b>¶
手羽尾皆病弊積日累功乃得成此室以譬寜誅管¶
蔡無使亂我周室者我祖宗積德累仁造此周室以¶
成王業甚艱難其再言鴟鴞者丁寜而告之也又云¶
子室翹翹懼爲風雨所漂揺故予維音嘵嘵者喻王¶
室不安懼有動揺傾覆使我憂懼爾其他訓詁則如¶
毛鄭¶
　　　　破斧¶
論曰破斧箋傳意同而&KR0003;異然皆失詩人本意毛¶
謂斧斨民之用禮義國家之用其言雖簡其意謂四¶
國流言破缺國家之禮義所以周公征之且詩人所¶
<pb:KR1c0008_SBCK_005-9a>¶
惡者本以四國流言毀傷周公爾况今考詩序並無¶
禮義之&KR0003;詩人引&KR0011;比物長於譬喻以斧斨比禮義¶
其事不&KR0011;况民之日用不止斧斨爲&KR0003;汗漫理不切¶
當非詩人之本義也至康成又以斧斨刑傷成王則¶
都無義&KR0011;矣¶
本義曰斧斨刑戮征伐之用也四國爲亂周公征討¶
凢三年至於斧破斨缺然後克之其難如此然周公¶
必徃征之者以哀此四國之人䧟於逆亂爾斨刃可¶
缺斧無破理盖詩人欲甚其事者其言多過故孟子¶
曰不以辭害志者謂此&KR0011;也錡銶義與首章同¶
<pb:KR1c0008_SBCK_005-9b>¶
　　　　伐柯¶
論曰毛傅謂禮義治國之柄又云治國不以禮則不¶
安至於所願上下等語不惟簡略汗漫而巳考之詩¶
序都無此意且詩序言刺朝廷之不知者謂武王崩¶
成王㓜周公攝政三&KR0101;及淮夷叛周公出徃討之及¶
罪人旣&KR0023;猶懼成王君臣疑惑乃作鴟鴞詩示王以¶
明巳所以討叛之意而成王未啓金縢不見周公欲¶
代武王之事雖得鴟鴞之詩未敢誚公而心有流言¶
之惑故周公盤桓居東不歸於此之時周之大夫作¶
伐柯詩以刺朝廷不知周公之忠也康成不然反謂¶
<pb:KR1c0008_SBCK_005-10a>¶
成王旣遭雷風之變已啓金縢之後群臣猶不知周¶
公則與詩書之&KR0003;異矣且成王已得金縢之書見周¶
公欲代武王之事乃捧書涕泣君臣悔過出郊謝天¶
遂迎公以歸是已知周公矣群臣復何所惑而疑於¶
王迎之禮哉康成區區止&KR0003;王迎之事由是失詩之¶
大㫖也¶
本義曰伐柯如何者發問之辭也詩人刺成王君臣¶
譬彼伐柯者不知以何物伐之乃問云如何可伐而¶
答者曰必以斧伐也以斧伐柯易知之事而猶發問是¶
謂不知也取妻必以媒其義亦然其卒章又云伐柯¶
<pb:KR1c0008_SBCK_005-10b>¶
伐柯其則不逺者謂所伐之柯即手執之柯是也亦¶
誚其易知而不知以譬周公近親而有聖德成王君¶
臣皆不&KR0014;知也又云我覯之子&KR0508;豆有踐者謂欲見¶
之子非難事弟列&KR0508;豆爲相見之禮即可見矣其如¶
王不知公使久居於外而不召何¶
　　　　九罭¶
論曰九罭之義毛鄭自相違戾以文理考之毛&KR0003;爲是¶
也爾雅云&KR1718;&KR0328;謂之九罭者謬也當云&KR1718;&KR0328;謂之罭¶
前儒解罭爲囊謂&KR1718;&KR0328;百囊&KR0224;也然則&KR0224;之有囊當有¶
多有少之數不冝獨言九囊者是&KR1718;&KR0328;當統言&KR1718;&KR0328;¶
<pb:KR1c0008_SBCK_005-11a>¶
謂之罭而罭之多少則随網之大小大網百囊小網¶
九囊於理通也九罭旣爲小網則毛&KR0003;得矣鴻飛遵¶
渚遵陸毛皆以爲不冝於理近是而言略不盡其義¶
且鴻鴈水鳥而遵渚乃曰不冝至遵陸又曰不宜則¶
彼鴻鴈者捨水陸皆不可止當何所止&KR0088;盖獨不詳¶
詩文鴻飛之語爾鴻鴈喜髙飛今不得翔於雲際而¶
飛不越水渚又下飛田陸之間由周公不得在朝廷¶
而留於東都也此是詩人之意爾至於衮衣毛鄭又¶
爲二&KR0003;毛云所以見周公意謂斥成王當被衮衣以¶
見周公鄭謂成王當遣人持上公衮衣以賜周公而¶
<pb:KR1c0008_SBCK_005-11b>¶
迎之其&KR0003;皆踈且迂矣且周大夫方患成王君臣不¶
知周公尚安&KR0014;賜衮衣而迎之迎猶未&KR0014;東都之人¶
安䏻使賜衮留封於東都也¶
本義曰周大夫以周公出居東都成王君臣不知其¶
心而不召使久處於外譬猶鱒魴大魚反在九罭小¶
&KR0328;因斥言周公云我覯之子衮衣繡裳者上公之服¶
也上公宜在朝廷者也其二章三章云鴻鴈遵渚遵¶
陸亦謂周公不得居朝廷而留滯東都譬夫鴻鴈不¶
得飛翔於雲際而下循渚陸也因謂東都之人曰我¶
公所以留此者未得所歸故處此信宿間爾言終當¶
<pb:KR1c0008_SBCK_005-12a>¶
去也其曰公歸不復者言公但未歸爾歸則不復来¶
也其卒章因道東都之人留公之意云爾是以有衮¶
衣者雖宜在朝廷然無以公歸使我人思公而悲也¶
詩人述東都之人猶&KR0014;愛公所以深刺朝廷之不知¶
也¶
　　　　狼䟦¶
論曰據序言逺則四國流言近則王不知而周公不¶
失其聖考於金縢自成王啓鑰見書之後悔泣謝天¶
遂迎公以歸是已知公矣而狼䟦詩序止言王不知¶
則未啓金縢以前攝政之初流言方興管蔡未誅而¶
<pb:KR1c0008_SBCK_005-12b>¶
周公居東都時所作之詩也康成乃言致太平復成¶
王之位又爲之大師終始無愆皆是已迎公歸後事¶
與序所言乖矣至於公孫碩膚又以孫爲遁謂周公¶
攝政七年之後遁避成功之大羙而復成王之位因¶
以遂其謬&KR0003;可謂惑矣毛傳䟦胡疐尾是矣而謂公¶
孫爲成王是豳公之孫亦已踈矣且詩本羙周公而¶
毛以謂成王有大美又不解赤舃之義固知其踈謬¶
也然鄭皆釋碩膚爲美此其所以失也膚體也碩大¶
也碩膚猶言膚革&KR0182;盈也孫當讀如遜順之遜¶
本義曰周公攝政之初四國流言於外成王見疑於¶
<pb:KR1c0008_SBCK_005-13a>¶
<pb:KR1c0008_SBCK_005-14a>¶
